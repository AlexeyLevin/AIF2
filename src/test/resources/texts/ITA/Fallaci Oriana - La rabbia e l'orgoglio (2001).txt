
t 

Ai LETTORI 
Io avevo scelto il silenzio. Avevo scelto l'esilio. Perché in America, è giunta l'ora di gri­darlo chiaro e tondo, io ci sto come un fuori­uscito. Ci vivo nell'auto-esilio politico che con­temporaneamente a mio padre mi imposi molti anni fa. Ossia quando entrambi ci accorgemmo che vivere gomito a gomito con un'Italia l 'cui ideali giacevano nella spazzatura era diventato troppo difficile, troppo doloroso, e delusi offesi 
feriti tagliammo i ponti con la gran maggioran­za dei nostri connazionali. Lui, ritirandosi su una remota collina del Chianti dove la politica al-la quale aveva dedicato la sua vita di uomo inte­gerrimo non arrivava. Io, vagando per il mondo e poi fermandomi a New York dove tra me e la po­litica di quei connazionali c'era l'Oceano Atlanti­co. Tale parallelismo può apparire paradossale: lo so. Ma quando l'esilio alberga in un'anima delusa offesa ferita, credimi, la collocazione geografica 
non conta. Quando ami il tuo paese (e a causa del tuo paese soffri) non v'è alcuna differenza tra fare il Cincinnato su una remota collina del Chianti assieme ai tuoi cani, i tuoi gatti, i tuoi polli, e fare lo scrittore in una metropoli affolla­ta da milioni di abitanti. La solitudine è identi­ca. Il senso di sconfitta, pure. 
Del resto New York è sempre stata il Re­fugium Peccatorum dei fuoriusciti, degli esiliati. Nel 1850, dopo la caduta della Repubblica Roma-na e la morte di Anita e la fuga dall'Italia, ci ven­ne anche Garibaldi: ricordi? Arrivò il 30 luglio da Liverpool, così arrabbiato che sbarcando disse subi­to voglio-chiedere-la-cittadinanza-americana, e per due mesi abitò a Manhattan in casa del livornese Giuseppe Pastacaldi cioè al numero 26 di Irving Piace. (Indirizzo che conosco bene perché proprio lì, nel 1861, si sarebbe rifugiata la mia bisnonna Anastasìa a sua volta fuggita dall'Italia). In otto­bre si trasferì a Staten Island cioè in casa del fio­rentino Antonio Meucci (il futuro inventore del telefono) e, per sbarcare il lunario, a Staten Island aprì una fabbrica di salsicce che non ebbe succes­so. Infatti la trasformò in una fabbrica di candele e nell'osteria di Manhattan dove ogni sabato sera andava per giocare a carte, l'osteria Ventura in Ful­ton Street, una volta lasciò un biglietto che diceva: «Damn the sausages, bless the candles, God Bave 
Italy if he can. Maledette le salsicce, benedette le candele, Dio salvi l'Italia se può». E ancor prima di Garibaldi, senti chi ci venne. Nel 1833, Piero Maroncelli: il romagnolo che allo Spielberg era stato nella cella di Silvio Pellico, la stessa in cui gli austriaci gli avevano amputato da sveglio la gam-ba incancrenita, e che a New York morì nel 1846 di stenti e di nostalgia. Nel 1835, Federico Confa­lonieri l'aristocratico milanese che gli austriaci avevan condannato a morte ma che sua moglie aveva salvato buttandosi ai piedi dell'imperatore d'Austria. Nel 1836, Felice Foresti: il ravennate al quale nel 1821 gli austriaci avevano commutato la pena di morte in vent'anni di Spielberg ma che quell'anno avevano scarcerato e che New York aveva accolto dandogli la cattedra di letteratura al Columbia College. Nel 1837, i dodici lombardi destinati alla forca ma all'ultimo momento grazia­ti dagli austriaci che tutto sommato si comporta­van meglio del Papa e dei Borboni. Nel 1838, il generale Giuseppe Avezzana che nel 1822 era sta­to condannato a morte in contumacia per aver par­tecipato ai primi moti costituzionali in Piemon­te. Nel 1846, il mazziniano Cecchi-Casali che a Manhattan fondò il giornale «L'Esule Italiano». Nel 1849, il segretario dell'Assemblea costituente romana Quirico Filopanti... 
Né è tutto. Perché dopo Garibaldi ne ven­
nero molti altri. Nel 1858, ad esempio. lo stori­co Vincenzo Botta che per molti anni insegnò al-la New York University con la qualifica di' Pro­fessor Emeritus. E all'inizio della Guerra Civile, cioè il 28 maggio del 1861, proprio qui a New York si formarono le due unità di volontari italiani che la settimana successiva Lincoln avrebbe passato in rassegna a Washington. La Italian Legion che sulla bandiera americana por­tava un gran fiocco tricolore con la scritta «Vin­cere o Morire» e le Garibaldi Guards ossia il Thirtyninth New York Infantry Regiment che al posto della bandiera americana portava la ban­diera italiana con la quale Garibaldi aveva com­battuto nel 1848 in Lombardia e nel 1849 a Ro­ma. Sì, le mitiche Garibaldi Guards. Il mitico Trentanovesimo Fanteria che nei quattro anni di guerra si distinse nelle battaglie più difficili e sanguinose: First Bull Run, Cross Keys, Gettys­burg, North Anna, Bristoe Station, Po River, Mi­ne Run, Spotsylvania, Wilderness, Cold Harbor, Strawberry Plain, Petersburg, Deep Bottom su su fino ad Appomattox. Se non ci credi, guarda l'obelisco che sta nel cimitero di Ridge cioè a Gettysburg e leggi la lapide che inneggia agli ita­liani morti il 2 luglio 1863 per recuperare i can­noni catturati dal generale Lee al Fifth Regiment US Artillery. «Passed away before life's noon /
Who shall say they died too soon? / Ye who mourn, oh, cease from tears / Decds like these outlast the years». 
Quanto ai fuoriusciti che a New York trovarono asilo durante il fascismo, non si conta­no. E spesso si tratta di uomini che da bambina ho conosciuto perché erano compagni di mio pa­dre cioè appartenenti a Giustizia e Libertà: il mo­vimento fondato negli Anni Trenta da Carlo e Nello Rosselli. I due fratelli assassinati in Fran-cia per ordine di Mussolini. Nel 1924 ci venne, ad esempio, Girolamo Valenti che fondò il quoti­diano antifascista «Il Mondo Nuovo». Nel 1925, Armando Borghi che insieme a lui organizzò la Resistenza Italo-Americana. Nel 1926, Carlo Tre­sca e Arturo Giovannitti che insieme a Max Asco­li fondarono «The Antifascist Alliance of North 
America». Nel 1927, lo straordinario Gaetano Salvemini che nel 1934 si sarebbe trasferito a Cambridge nel Massachusetts per insegnar Storia all'Università di Harvard e che per tredici anni avrebbe assordato gli americani con le sue confe­renze su Hitler e su Mussolini. (Di una ho il ma­nifesto. Lo tengo nel mio living-room, dentro una bella cornice d'argento, e dice: «Sundoy, Ma y 7th 1933 ai 2, 30 p. m. Aniifascist Meeting. Irving Pla­za hotel, Irving Plaza and 15th Street, New York City. Professor G. Salvemin , International known Historian, will speak on Hitler and Mussolini. The meeting will be held under the auspices of the Italian organi zation Justice and Liberty. Ad­mission, 25 cents»). Nel 1931 ci venne Arturo Toscanini, suo grande amico, che Costanzo Ciano aveva appena bastonato a Bologna perché s'era rifiutato di eseguire in un concerto l'inno caro al-le Camicie Nere: «Giovinezza, Giovinezza, Pri­mavera di Bellezza». Nel 1940 ci vennero Alber­to Tarchiani e Alberto Cianca e Aldo Garosci e Nicola Chiaromonte ed Emilio Lussu che ci tro­varono Pacciardi e don Sturzo e che insieme a lo­ro fondarono la «Mazzini Society» poi il settima­nale «Nazioni Unite»... 
Voglio dire: qui sto in buona compagnia. Quando mi manca l'Italia che non è l'Italia mal­sana di cui parlavo all'inizio, (e mi manca sem­pre), non ho che chiamare quei modelli della mia fanciullezza: fumarmi una sigaretta con loro, chie­dergli di consolarmi un po'. Mi-dia-una-mano, Salvemini. Mi-dia-una-mano, Cianca. Mi-dia-una-mano, Garosci... Oppure non ho che evocare i glo­riosi _fantasmi di Garibaldi, Maroncelli, Confalo­nieri eccetera. Fargli un inchino, offrirgli un grap­pino, mettere il disco del Nabucco eseguito dal-l'Orchestra Filarmonica di New York diretta da Arturo Toscanini, ascoltarlo con loro. E quando mi manca Firenze anzi la mia Toscana, cosa che 
mi accade con ancor maggior frequenza, non ho che saltare su un aereo e venirci. Di soppiatto, però, come faceva Mazzini ogni volta che lasciava Londra per recarsi a Torino e visitar clandestina­mente la Sidoli. A Firenze anzi nella mia Tosca­na, infatti, ci vivo più di quanto si creda. Spesso, mesi e mesi o un anno di fila. Se non si sa è per­ché ci vengo alla Mazzini. E se ci vengo alla Maz­zini è perché mi ripugna incontrare gli stronzi a causa dei quali mio padre morì in esilio sulla re­mota collina ed io mi sento costretta a star qui. 
Conclusione: l'esilio richiede disciplina e coerenza. Virtù nelle quali sono stata educata da due genitori coi fiocchi: un babbo che aveva la for­za d'un Muzio Scevola, una mamma che sembra­va la Madre de' Gracchi, e ai cui occhi la severità era un antibiotico contro la cialtroneria. E per di­sciplina, per coerenza, in questi anni son rimasta zitta come un lupo sdegnoso. Un vecchio lupo che si consuma nel desiderio d'azzannare le pecore, sbranare i conigli, eppure riesce a controllarsi. Ma vi sono momenti, nella Vita, in cui tacere diventa una colpa e parlare diventa un obbligo. Un dove-re civile, una sfida morale, un imperativo catego­rico al quale non ci si può sottrarre. Così, diciotto giorni dopo l'Apocalisse di New York, ruppi il si­lenzio col lunghissimo articolo che apparve su un giornale italiano poi su alcuni giornali stranieri. 
Ed ora interrompo (non rompo: interrompo) l'e-silio con questo piccolo libro che raddoppia il te­sto dell'articolo. E dunque necessario che spieghi perché lo raddoppia, come lo raddoppia, e in qua-le modo il piccolo libro è nato. 
È nato all'improvviso. È scoppiato come una bomba. Inaspettatamente come la catastrofe che il mattino dell'11 settembre 2001 ha inceneri­to migliaia di persone e dissolto due degli edifici più belli della nostra epoca: le Torri dello World Trade Center. La vigilia della catastrofe pensavo a ben altro: lavoravo al romanzo che chiamo il-mio-bambino. Un romanzo molto corposo e molto im­pegnativo che in questi anni non ho mai abban­donato, che al massimo ho lasciato dormire qual­che mese per curarmi in ospedale o per condurre negli archivi e nelle biblioteche le ricerche su cui è costruito. Un bambino molto difficile, molto esi­gente, la cui gravidanza è durata gran parte della mia vita d'adulta, il cui parto è incominciato gra­zie alla malattia che mi ucciderà, e il cui primo vagito si udrà non so quando. Forse quando sarò morta. (Perché no? Le opere postume hanno lo squisito vantaggio di risparmiarti le scemenze o 
14 
le perfidie di coloro che senza saper scrivere e neanche concepire un romanzo pretendono di giudicare anzi bistrattare chi lo concepisce e lo scrive). Quell'11 settembre pensavo al mio bam­bino, dunque, e superato il trauma mi dissi: «De­vo dimenticare ciò che è successo e succede. Devo occuparmi di lui e basta. Sennò lo abortisco». Co­sì, stringendo i denti, sedetti alla scrivania. Ri­presi in mano la pagina del giorno prima, cercai di riportare la mente ai miei personaggi. Creatu­re d'un mondo lontano, di un'epoca in cui gli ae­rei e i grattacieli non esistevan davvero. Ma durò poco. Il puzzo della morte entrava dalle finestre, dalle strade deserte giungeva il suono ossessivo delle ambulanze, il televisore lasciato acceso per l'angoscia e lo smarrimento lampeggiava ripeten­do le immagini che volevo dimenticare. E d'un 
tratto uscii di casa. Cercai un taxi, non lo trovai, a piedi mi diressi verso le Torri che non c'erano più, e... 
Dopo non sapevo che fare. In che modo rendermi utile, servire a qualcosa. E proprio men­tre mi chiedevo che faccio, che faccio, la Tv mi mostrò i palestinesi che pazzi di gioia inneggia­vano alla strage. Berciavano Vittoria-Vittoria. Poi qualcuno mi raccontò che in Italia non pochi li imitavano sghignazzando bene-agli-americani-gla-sta-bene e allora, con l'impeto d'un soldato 
che si lancia contro il nemico, mi buttai sulla macchina da scrivere. Mi misi a fare la sola cosa che potevo fare. Scrivere. Appunti convulsi, spes-so disordinati, che prendevo per me stessa cioè rivolgendomi a me stessa. Idee, ragionamenti, ri­cordi, invettive che dall'America volavano in Ita­lia, dall'Italia saltavano nei paesi mussulmani, dai paesi mussulmani rimbalzavano in America. Concetti che per anni avevo imprigionato dentro il cuore e dentro il cervello dicendomi tanto-la-gente-è-sorda, non-ascolta, non-vuole-ascoltare. Sgorgavano come una cascata d'acqua, ora. Ruz­zolavano sulla carta come un irrefrenabile pian-to. Perché vedi: con le lacrime io non piango. Anche se un violento dolore fisico mi trafigge, anche se una pena lancinante mi strazia, dai miei sacchi lacrimali non esce nulla. Si tratta d'una di­sfunzione neurologica, anzi d'una mutilazione fi­siologica, che mi porto dietro da oltre mezzo se-colo. Cioè dal 25 settembre 1943, il sabato in cui gli Alleati bombardarono per la prima volta Fi­renze e commisero un mucchio di errori. Anziché centrar l'obbiettivo cioè la ferrovia che i tedeschi usavano per il trasporto delle armi e delle truppe, colpirono il quartiere attiguo e l'antico cimitero di piazza Donatello. Il Cimitero degli Inglesi, quello dove è sepolta Elizabeth Barrett Browning. Io ero col babbo presso la Chiesa della Santissima An­
nunziata che da piazza Donatello dista appena tre­cento metri, quando le bombe incominciarono a cadere. Per sfuggirvi ci rifugiammo lì, e chi lo co­nosceva l'orrore d'un bombardamento? Ad ogni scarica le solide mura della chiesa oscillavano come alberi investiti dalla bufera, le vetrate si spaccava­no, l'impiantito sobbalzava, l'altare dondolava, il prete urlava: «Gesù! Aiutaci Gesù!». D'un tratto presi a piangere. In maniera tacita, bada bene, composta. Niente gemiti, niente singhiozzi. Ma il babbo se ne accorse lo stesso e credendo d'aiutar-mi, povero babbo, fece una cosa sbagliata. Mi tirò 
uno schiaffo tremendo. Dio, che schiaffo. Peggio. Mi fissò negli occhi, mi sibilò: «Una ragazzina non piange». Così dal 25 settembre 1943 non piango più. Ringraziare il Cielo se all'occorrenza misi inu­midiscono gli occhi, misi chiude la gola. Però den­tro piango più di chi piange con le lacrime, a volte le cose che scrivo sono proprio lacrime, e ciò che scrissi in quei giorni era davvero un irrefrenabile pianto. Sui vivi, sui morti. Su quelli che sembrano vivi ma in realtà sono morti come gli italiani che non hanno le palle per cambiare, diventare un po-polo da trattar con rispetto. Ed anche su me stessa che, giunta all'ultima fase della mia vita, devo spie­gare perché in America ci sto in esilio e perché in Italia ci vengo di soppiatto. 
Poi, piangevo da una settimana, il diret­
tore del giornale venne a New York. Ci venne per convincermi a rompere il silenzio che avevo già rotto, e glielo dissi. Gli mostrai addirittura gli ap­punti convulsi, disordinati, e lui s'infiammò co­me se avesse visto Greta Garbo che toltigli oc­chiali neri si esibisce alla Scala in licenziosi strip­tease. O come se avesse visto il pubblico già in fi­la per comprare il giornale, pardon, per accedere alla platea e ai palchi e al loggione. Infiammato mi chiese di continuare, cucire tutto con gli aste­rischi, farne una specie di lettera rivolta a lui, mandargliela appena pronta. E pungolata dal do­vere civile, dalla sfida morale, dall'imperativo ca­tegorico, accettai. Di nuovo trascurando il bam­bino che privo di latte e di mamma dormiva sot-to quegli appunti, tornai alla macchina da scrive­re dove l'irrefrenabile pianto si trasformò in un urlo di rabbia e d'orgoglio. Un J'accuse. Una re­quisitoria agli italiani che gettandomi qualche fiore, forse, e certo molte uova marce, m'avreb-bero ascoltato dalla platea e dai palchi e dal log­gione di quel giornale. Lavorai un'altra settima­na. O due? Senza fermarmi cioè senza mangiare e senza dormire. Non sentivo neanche la fame e il sonno. Mi tenevo su a sigarette, caffè, e basta. E qui devo fare una messa a punto. Devo dire che scrivere è una cosa molto seria per me. Non è un divertimento o uno svago o uno sfogo. Non lo è 
perché non dimentico mai che le cose scritte posso­no fare un gran bene ma anche un gran male, gua­rire oppure uccidere. Studia la Storia e vedrai che dietro ogni evento di Bene o di Male c'è uno scrit­to. Un libro, un articolo, un manifesto, una poesia, una preghiera, una canzone. (Un Inno di Mameli. Una Marsigliese. Uno Yankee Doodle Dandy. O peggio: una Bibbia, una Torah, un Corano, un Das Kapital). Così non scrivo mai alla svelta, cioè di getto. Sono uno scrittore lento, uno scrittore cauto. Sono anche uno scrittore incontentabile. Non assomiglio davvero a quelli che si compiac­ciono sempre del loro prodotto, manco urinassero ambrosia. In più ho o molte manie. Tengo alla me­trica, al ritmo della frase, alla cadenza della pagi­na, al suono delle parole. E guai alle assonanze, alle rime, alle ripetizioni non volute. La forma mi preme quanto la sostanza. Penso che la forma sia un recipiente dentro il quale la sostanza si adagia come un vino dentro un bicchiere, e gestire que­sta simbiosi a volte mi blocca. Ora, invece, non mi bloccava per niente. Scrivevo alla svelta, di getto, senza curarmi delle assonanze, delle rime, delle ripetizioni perché la metrica cioè il ritmo fio­riva da sé, e come non mai ricordando che le cose scritte possono guarire od uccidere. (Può giungere a tanto la passione?). Il guaio è che quando mi fer-mai e fui pronta a spedire il testo, m'accorsi che 
anziché un articolo avevo partorito un piccolo li­bro. Per darlo al giornale dovevo tagliarlo, ridur­lo a una lunghezza accettabile. 
Lo ridussi quasi a metà. Il rimanente lo chiusi in una cartella rossa, lo misi a dormire con il bambino. Metri e metri di fogli su cui avevo ro­vesciato il cuore. Quelli sui due Buddha ammaz­zati a Bamiyan, ad esempio, e quelli sul mio Kon­dun. Il Dalai Lama. Quelli sulle tre donne giu­stiziate a Kabul perché andavano dal parrucchie­re, e quelli sulle femministe che se ne fregano delle sorelle in burkah e in chador Quelli su Ali Bhutto costretto a sposarsi meno che tredicenne, e quelli su re Hussein cui racconto in che modo mi hanno trattato i palestinesi. Quelli sui comu­nisti italiani che per mezzo secolo m'hanno trat­tato peggio dei palestinesi, e quelli sul Cavaliere che ci governa. Quelli su mio padre e su mia ma­dre, quelli sui molluschi d'oggi cioè sui giovani viziati dal benessere e dalla scuola e dai genitori. Quelli sui voltagabbana di ieri e di oggi e di do-mani... Accantonai perfino i pezzetti sul pompie­re Jimmy Grillo che non cede e su Bobby il bam­bino newyorkese che crede nella bontà, nel co­raggio. E nonostante ciò il testo rimase tremen­damente lungo. Il direttore infiammato cercò di aiutarmi. Le due pagine intere che m'aveva riser­vato diventarono tre poi quattro poi quattro e un 
quarto. Misura mai raggiunta, credo, per un sin­golo articolo. Nella speranza che glielo dessi com­pleto, suppongo, mi offrì perfino di pubblicarlo in due puntate. Due tempi. Cosa che rifiutai perché un urlo non si può pubblicare in due tempi. A pubblicarlo in due tempi non avrei ottenuto lo scopo che mi proponevo cioè tentar d'aprire gli occhi a chi non vuol vedere, sturare le orecchie a chi non vuole udire, indurre a pensare chi non vuol pensare. Anzi, prima di darglielo, (lui non lo sa e non lo immagina neanche), tagliai anco­ra. Accantonai l 'paragrafi più violenti. Sveltii i passaggi più complicati. Sintetizzai alcuni brani, cancellai molte righe connesse alle parti tolte. Tanto nella cartella rossa custodivo quei metri e metri di fogli intatti: il testo completo, il picco­
lo libro. 
Bè, le pagine che seguono questa premes­sa sono il piccolo libro. Il testo completo che scris­si nelle due settimane durante le quali non man­giavo, non dormivo, mi tenevo sveglia a caffè e si­garette, e le parole sgorgavano come una cascata d'acqua. Di correzioni ve ne sono poche. (V'è ad esempio quella delle quindicimilaseicentosettanta lire con cui mi congedarono dall'Esercito Italiano e che nel giornale avevo erroneamente indicato con la cifra di quattordicimilacinquecentoquaran­ta). Di tagli, stavolta, non contiene che qualche fra­
se ormai superflua. Ad esempio quella indirizzata a chi non mi rivolgo più. Sic transit gloria mundi. 
È quello, sì, e a pubblicarlo mi par d'esse-re Salvemini che il 7 maggio 1933 parla all'Irving Plaza su Hitler e su Mussolini. Sgolandosi dinan­zi a un pubblico che non lo capisce ma lo capirà il 7 dicembre 1941 cioè il giorno in cui i giapponesi alleati di Hitler e Mussolini bombarderanno Pearl Harbor, sbraita: «Se restate inerti, se non ci date una mano, prima o poi attaccheranno anche voi!». Però v'è una differenza tra il mio piccolo libro e l'antifascist-meeting dell'Irving Plaza. Di Hitler e Mussolini, allora, gli americani sapevano poco. Potevan permettersi il lusso di non creder troppo a quel fuoriuscito che illuminato dall'amore per la libertà vaticinava disgrazie. Del fondamentalismo islamico oggi sappiamo tutto. Neanche due mesi dopo la catastrofe di New York lo stesso Bin La­den dimostrò che non sbaglio a sbraitare: «Non capite, non volete capire, che è in atto una Crocia­ta alla Rovescia. Una guerra di religione che essi chiamano Jihad, Guerra Santa. Non capite, non volete capire, che per loro l'Occidente è un mon­do da conquistare castigare piegare all'Islam». Lo 
dimostrò durante il proclama televisivo nel quale sfoggiava all'anulare destro una pietra nera come la Pietra Nera che si venera alla Mecca. Il procla­ma attraverso il quale minacciò perfino l'Onu e definì il Segretario Generale dell'Onu, il buon Kofi Annan, un «criminale». Il proclama con cui incluse gli italiani nella lista dei nemici da casti­gare. Quel proclama a cui mancava soltanto la vo­ce isterica di Hitler o la voce sgangherata di Mus­solini, il balcone di Palazzo Venezia o lo scenario di Alexanderplatz. «Nella sua essenza questa è una guerra di religione e chi lo nega, mente» dis-se. «Tutti gli arabi e tutti i mussulmani devono schierarsi, se restano neutrali rinnegano l'Islam» disse. «I leader arabi e mussulmani che stanno al-le Nazioni Unite e ne accettano la politica si pon­gono al di fisori dell'Islam, sono Infedeli che non rispettano il messaggio del Profeta» disse. «Colo­ro che si riferiscono alla legittimità delle istituzio­
ni internazionali rinunciano all'unica e autentica legittimità, la legittimità che viene dal Corano». E poi: «La gran maggioranza dei mussulmani, nel mondo, sono stati contenti degli attacchi alle Tor-ri Gemelle. Risulta dai sondaggi». 
C'era proprio bisogno di quei puntini sul-le «i», comunque? Dall'flfghanistan al Sudan, dal-l'Indonesia al Pakistan, dalla Malesia all'Iran, dal-l'Egitto all'Iraq, dall'Algeria al Senegal, dalla Si­
ria al Kenya, dalla Libia al Ciad, dal Libano alMarocco, dalla Palestina allo Yemen, dallArabiaSaudita alla Somalia, lodio per lOccidente cresce.Si gonfia come un fuoco alimentato dal vento, e iseguaci del fondamentalismo islamico si moltiplicano come i protozoi duna cellula che si scindeper diventare due cellule poi quattro poi otto poisedici poi trentadue. Allinfinito. Chi non se nèaccorto, guardi le immagini che ogni giorno ci porta la televisione. Le moltitudini che inzuppano lestrade di Islamabad, le piazze di Nairobi, le moschee di Teheran. I volti inferociti, i pugni minacciosi, i cartelli col ritratto di Bin Laden. I falò chebruciano la bandiera americana e il fantoccio coi lineamenti di Bush. Chi non ci crede, ascolti i loroosanna al Dio-misericordioso-e-iracondo o i loroberci Allah-akbar, Allah-akbar Jihad-Guerra SantaJihad. Altro che frange di estremisti! Altro cheminoranze di fanatici! Sono milioni e milioni, gliestremisti. Sono milioni e milioni, ifanatici. I milioni e milioni per cui, vivo o morto, Usama BinLaden è una leggenda uguale alla leggenda di Khomeini. I milioni e milioni che scomparso Khomeini ravvisarono in lui il nuovo leader, il nuovo eroe.Sere fa vidi quelli di Nairobi, luogo di cui non siparla mai. Gremivano la piazza più che a Gaza o aIslamabad o a Giakarta, e a un certo punto il telecronista intervistò un vecchio. Gli chiese: «Who as 
24 
for you, chi è per voi, Bin Laden?». «A pero, our Nero! Un eroe, il nostro eroe!» rispose il vecchio, felice. «And if he dies, e se muore?» aggiunse il te­lecronista. «We find another one, ne troviamo un altro» rispose il vecchio, sempre felice. In parole diverse, l'uomo che di volta in volta li guida non è che la punta dell'iceberg: la parte della montagna che emerge dagli abissi. E il vero protagonista di questa guerra non è lui. Non è neanche il paese che via via lo partorisce o lo ospita. E la Montagna. Quella Montagna che da mille quattrocento anni non si muove, non esce dagli abissi della sua cecità, non apre le porte alle conquiste compiute dalla ci­viltà, non vuol saperne di libertà e giustizia e de­mocrazia e progresso. Quella Montagna che nono­stante le scandalose ricchezze dei suoi padroni (pensa all'Arabia Saudita) vive ancora in una mi­seria da Medioevo, vegeta ancora nell'oscuranti-smo e nel puritanesimo d'una religione che sa pro­durre solo religione. Quella Montagna che affoga nell'analfabetismo, (nei paesi mussulmani la per­centuale dell'analfabetismo non scende mai al di sotto del sessanta per cento), sicché le «notizie» le attinge soltanto dalle vignette dei disegnatori ven­duti alla dittatura dei mullah e degli imam. Quel­la Montagna che essendo segretamente gelosa di noi; segretamente attratta dal nostro sistema di vi­ta, attribuisce a noi la colpa delle sue povertà mate­
riali e intellettuali. Sbaglia, dunque, chi crede che la Guerra Santa si sia conclusa nel novembre del 2001 cioè con la disgregazione del regime talebano in Afghanistan. Sbaglia chi si consola con le im­magini delle donne che a Kabul non portano più il burkah e a volto scoperto escono di casa, vanno di nuovo dal dottore, vanno di nuovo a scuola, vanno di nuovo dal parrucchiere. Sbaglia chi si acconten­ta di vedere i loro mariti che dopo la disfatta dei Talebani si levano la barba come, dopo la caduta di Mussolini, gli italiani si levavano il distintivo fa­scista. 
Sbaglia perché la barba ricresce e il bur­kah si rimette: negli ultimi vent'anni l'Afghanistan è stato un alternarsi di barbe rasate e ricresciute, di burkah tolti e rimessi. Sbaglia perché gli attuali vincitori pregano Allah quanto gli attuali sconfitti, dagli attuali sconfitti non si distinguono in fondo che per una questione di barba, (infatti le donne li temono in uguale misura), e quasi ciò non bastas­se si litigano ferocemente tra loro alimentando il caos e l'anarchia. Sbaglia perché tra i diciannove kamikaze di New York e di Washington non c'era nemmeno un afgano e ifuturi kamikaze hanno al­tri luoghi per addestrarsi altre caverne per rifu­
-
giarsi. Guarda la carta geografica: a sud dell'Af -ghanistan c'è il Pakistan, a nord ci sono gli Stati mussulmani dell'ex Unione Sovietica, a ovest c'è 
26 
l'Iran. Accanto all'Iran c'è l'Iraq, accanto all'Iraq c'è la Siria, accanto alla Siria c'è il Libano ormai mussulmano. Accanto al Libano c'è la mussulma­na Giordania, accanto alla Giordania c'è l'ultra-mussulmana Arabia Saudita, e al di là del Mar Ros­so c'è il continente africano con tutti i suoi paesi mussulmani. Il suo Egitto e la sua Libia e la sua So­malia, per incominciare. I suoi vecchi e i suoi gio­vani che applaudono alla Guerra Santa. Sbaglia, soprattutto, perché lo scontro tra noie loro non è militare. È culturale, è religioso, e le nostre vittorie militari non risolvono l'offensiva del terrorismo. Anzi la incoraggiano, la inaspriscono, la moltipli­cano. Il peggio, per noi, deve ancora arrivare: ecco la verità. E la verità non sta necessariamente nel mezzo. A volte sta da una parte sola. Anche Salve-mini lo disse in quell'antífascist-meeting dell'Ir-ving Plaza. 
x 
Nonostante le similitudini di fondo, v'è un'altra differenza tra questo piccolo libro e l'anti-fascist-meeting dell'Irving Plaza. Perché gli ameri­cani che il 7 maggio 1933 ascoltavano l'incompre-so o quasi incompreso Salvemini non avevano in casa le SS di Hitler e le Camicie Nere di Mussoli­
ni. A sviarli dalla verità, a giustificare la loro in­credulità, c'era un oceano d'acqua e d'isolazio-nismo. Le SS e le Camicie Nere dei Bin Laden, invece, gli italiani anzi gli europei ce l'hanno in casa. Protette, di solito, dal cinismo o dall'oppor-tunismo o dalla cretineria di chi ce le presenta co­me stinchi di santo. Poverini-poverini, guarda-che-pena fanno-quando-sbarcano-dai-gommoni. Razzista-razzista, tu-che-non-li-puoi-soffrire. Bè: come già sostenevo nell'articolo apparso sul gior­nale, le moschee che in Italia sbocciano all'ombra d'un dimenticato laicismo e d'un risorto bacchet­tonismo pullulano fino alla nausea di terroristi o aspiranti terroristi. Non a caso, con l'aiuto di Scot­land Yard, dopo la strage di New York qualcuno l'hanno arrestato. Qualche arsenale di armi e di esplosivi da usare a gloria del dio-misericordioso-e-iracondo l'hanno trovato. Con l'aiuto supple­mentare della polizia francese e spagnola e tede­sca, qualche cellula di Al Qaida l'hanno scoperta. Ed ora si sa che dal 1989 l'Fbi parlava d'una Pi­sta Italiana anzi di Italian Militants. Si sa che già allora la moschea di Milano veniva segnalata co­me un covo di terroristi. Si sa anche che l'algeri-no-milanese Ahmed Ressan era stato beccato a Seattle con sessanta chili di componenti chimici per fabbricare esplosivi, che altri due «milanesi» chiamati Atmani Saif e Fateh Kamel erano coin­
volti nell'attentato alla metropolitana di Parigi, che da Milano gli stinchi di santo andavano spes-so in Canada. (E vedi caso: due dei diciannove di­rottatori dell'U settembre 2001 entrarono negli Stati Uniti proprio dal Canada). Si sa che Milano e Torino sono sempre state centrali di smistamen­to e reclutamento degli estremisti islamici, com­presi quelli afgani e curdi. (Particolare che insa­porisce lo scandalo di Ocalan, il superterrorista portato in Italia da un parlamentare comunista e ospitato dal governo ulivista in una villa alla pe­riferia di Roma). Si scopre che gli epicentri del ter­rorismo islamico internazionale sono sempre stati Milano, Torino, Roma, Napoli, Bologna. Che an­che Como, Lodi, Cremona, Reggio Emilia, Mode­na, Firenze, Perugia, Trieste, Ravenna, Rimini, Trani, Bari, Barletta, Catania, Palermo, Messina hanno sempre avuto covi binladiani. Si parla di Reti Operative, di Basi Logistiche, di Cellule per il Traffico d'Armi, di Struttura Italiana per la Strategia Internazionale Omogenea. Si rivela che i terroristi peggiori sono spesso muniti di passa­porto regolarmente rinnovato, carta d'identità, permesso di soggiorno. (Tutta roba che il Ministe­ro degli Interni rilasciava con notevole disinvol­tura e generosità...). 
Si conoscono anche i loro luoghi d'incon-tro, ora. E non sono i risorgimentali salotti delle 
contesse Maffei dove rischiando i plotoni d'ese-cuzione o la forca i nostri nonni cospiravano per liberar la patria dallo straniero. Sono le macelle­rie halal cioè le macellerie islamiche di cui i no­stri graditi ospiti hanno riempito l'Italia perché la carne loro la mangian solo se l'animale è stato sgozzato quindi dissanguato poi disossato. (Ergo chi come noi la cuoce col sangue e con l'osso è un Infedele da disprezzare, da punire). Però si in­contrano anche nelle rosticcerie arabe, nei bar che a disposizione del pubblico tengono l'Internet. E, ovvio, nelle moschee. Quanto agli Imam delle moschee, alleluja! Insuperbiti dalla strage di New York hanno gettato la maschera e la lista è lun-ga. Contiene il macellaio marocchino che con de­mocratica deferenza l 'giornalisti* chiamano Lea­der Religioso della Comunità Islamica Torinese, ad esempio. Il pio Squartavitelli che nel 1989 piombò a Torino con un visto turistico, che con­tribuendo più d'ogni altro a trasformare in kasbah la città di Cavour e di Costanza d'Azeglio vi aprì due delle suddette macellerie nonché cinque mo­schee, e che alzando il ritratto di Usama Bin La­den oggi dichiara: «La Jihad è una guerra giusta e giustificata. Non lo dico io, lo dice il Corano. Molti fratelli qui vorrebbero partire, unirsi alla lotta». (Signor Ministro degli Interni anzi signor Ministro degli Esteri, perché non lo rimanda a 
casa sua con quei fratelli ansiosi di unirsi alla lot­ta?). Include pure l'Imam e presidente della Co­munità Islamica di Genova, altra gloriosa città profanata e trasformata in kasbah, nonché i suoi colleghi di Napoli e Roma e Bari e Bologna. Tut­ti stinchi di santo occupati a inneggiare l'idolo Bin Laden oppure a difenderlo sfacciatamente, e il più sfacciato è quello di Bologna dalla cui men­te eccelsa è uscito il seguente verdetto: «Ad ab­
battere le due Torri è stata la destra americana che sfrutta Bin Laden come paravento. Se non è stata la destra americana, è stato Israele. In ogni caso Bin Laden è innocente. Il pericolo non è lui. È l'America». 
Sembra un cretino e basta, vero? Invece no. In difesa della fede il Corano ammette la men­zogna, la calunnia, l'ipocrisia. Qualsiasi teologo dell'Islam può confermartelo. E il 10 settembre 2001, quindi ventiquattr'ore prima dell'Apocalisse newyorkese, nella moschea di Bolognafu distribui­to un volantino che inneggiando agli attentati an­nunciava «l'imminenza d'un evento eccezionale». (Volantino che la polizia sequestrò ma che subito archiviò). Non di rado figlioletti o nipotini dei co­munisti che negavano o approvavano le stragi di Stalin, i loro protettori sostengono che nella gerar­chia islamica l'Imam è un personaggio innocuo e ir­rilevante. Un travet che si limita a guidare la pre­
ghiera del venerdì, un parroco privo di qualsiasi po­tere. Nossignori. L'Imam è un notabile che dirige e amministra con pieni poteri la sua comunità. Squartavitelli o no, è un alto sacerdote che manipo­la o influenza a piacer suo le menti e le azioni dei propri fedeli: un agit-prop che durante la predica lancia messaggi politici. Tutte le rivoluzioni (sic) dell'Islam sono incominciate grazie agli Imam nel­le moschee. La Rivoluzione (sic) Iraniana incomin­ciò grazie agli Imam nelle moschee, non nelle uni­versità come oggi si vuol far credere. Dietro ciascun terrorista islamico c'è un Imam e io vi ricordo che Khomeini era un Imam, che i leader dell'Iran era-no Imam. Ve lo ricordo e affermo che nove Imam su dieci sono Guide Spirituali del terrorismo. 
Quanto alla Pearl Harbor che stavolta rischia di abbattersi su tutto l'Occidente, ecco: sul fatto che la guerra chimica e la guerra biologica appartengano alla strategia dei nuovi nazi-fasci-sti, non esistono dubbi. Durante i bombardamen­ti su Kabul un iroso Bin Laden ce le promise, ed è noto che per quel tipo di stragi Saddam Hussein ha sempre avuto un debole. Malgrado le tonnel­late di bombe che nel 1991 gli americani rove­sciarono sui laboratori e sulle fabbriche dell'Iraq, egli continua a produrre germi e batteri e bacilli per spargere la peste bubbonica o il vaiolo o la lebbra o il tifo. E non dimentichiamo la rivela­
32 
zione del genero che nel 1998 egli fece assassina­re: «Presso Bagdad abbiamo enormi depositi di antrace». Con gli enormi depositi di antrace, im­mense quantità di gas nervino. Incubo che ben conobbi durante la Guerra del Golfo cioè quando in Arabia Saudita bisognava portarsi dietro la maschera antigas, le fiale d'antidoto, le siringhe per iniettarselo. (Ammesso d'averne il tempo perché il gas nervino paralizza e soffoca in un bat-tito di ciglia). Bè, a tutt'oggi la guerra chimica non s'è vista e quella biologica s'è limitata al car­bonchio delle Anthrax Letters che perseguitano l'America. Il Bacillus Anthracis s'è rivelato meno letale di quanto si credesse. Sei morti più il tor­mento dei poveri postini che non pochi guardano storto, trattano con sgarbo, cacciano brontolando: «Go away, go away! To Hell with you and your fucking mail! Via, via, accidenti a te e alla tua fot­tuta posta!». Manco fossero untori del 1600, si­cari degli assassini. Ma la responsabilità di Sad-dam Hussein e di Bin Laden non è stata dimo­strata. Il guaio è che la Pearl Harbor di cui parlo riguarda anche un'altra minaccia della Guerra Santa: l'attacco che gli americani s'aspettano dac­ché l'Fbi lo ha segnalato con le tremende parole «It is not a matter of If, it is a matter of When. Non è una questione di Se, è una questione di Quando». Un attacco che temo più dell'antrace, 
33 
della peste bubbonica, della lebbra, del gas nervi-no. Un attacco che minaccia l'Europa assai più di quanto minacci l'America. L'attacco ai monumen­ti antichi, alle opere d'arte, ai tesori della nostra Storia e della nostra cultura. 
Dicendo when-not-if gli americani pen­sano ai propri tesori, ovvio. Alla Statua della Li­bertà, al Jefferson Memorial, all'obelisco di Wa­shington, alla Liberty Bell cioè alla Campana di Filadelfia, al Golden Gate di San Francisco, al ponte di Brooklyn eccetera. Hanno ragione e ci penso anch'io. Ci penso come penserei al Big Ben di Londra e all'Abbazia di Westminster se fossi in­glese, a Notre Dame e al Louvre e alla Tour Eiffel se fossi francese. Però sono italiana quindi penso ancor di più alla Cappella Sistina e alla Cupola di San Pietro e al Colosseo, al Ponte dei Sospiri e a piazza San Marco e ai palazzi sul Canal Grande, al Duomo di Milano e al Cenacolo e al Codice Atlantico di Leonardo da Vinci. Sono toscana quindi penso ancor di più alla Torre di Pisa e alla piazza dei Miracoli, al Duomo di Siena e alla piaz­za del Campo, alle necropoli etrusche e alle torri di San Gimignano. Sono fiorentina quindi penso ancor di più a Santa Maria del Fiore, alla Torre di Giotto, al Battistero, al Palazzo della Signoria, al-la Loggia dell'Orcagna, agli Uffizi, a Palazzo Pit-
ti, al Corridoio Vasariano e al Ponte Vecchio che 
34 
oltretutto è l'unico antico ponte rimasto perché il Ponte a Santa Trinita è ricostruito. Il nonno di Bin Laden ossia Hitler me lo ,fece saltare in aria nel 1944. Penso anche alle biblioteche coi libri miniati del Medioevo e il Codice Virgiliano. Pen-so anche alla Galleria dell'Accademia dove c'è il David di Michelangelo. (Scandalosamente nudo, mioddio, cioè particolarmente inviso ai seguaci del Corano). Col David, i quattro Prigioni nonché la Deposizione che Mich o elangelo scolpì da vecchio. E se i fottuti figli di Allah mi distruggessero uno solo di quei tesori, uno solo, assassina diventerei io. Dunque ascoltatemi bene, seguaci d'un dio che raccomanda l'occhio-per-occhio-e-il-dente-per-dente. Io non ho vent'anni ma nella guerra ci sono nata, nella guerra ci sono cresciuta, di guer­ra me ne intendo. E di coglioni ne ho più di voi che per trovare il coraggio di morire dovete am­mazzare migliaia di creature incluse le bambine di quattro anni. Guerra avete voluto, guerra vo­lete? Per quel che mi riguarda, che guerra sia. Fi­
no all'ultimo fiato. 
Dulcis in fundo. Stavolta con un sorriso. E va da sé che, come il ridere, in certi casi il sor­
ridere nasconde ben altro. (Da adulta scoprii che durante le torture infittegli dai nazi fascisti mio padre rideva. Così un mattino d'estate, eravamo a caccia nei boschi del Chianti, gli dissi: «Babbo, io devo domandarti una cosa che non mi va giù. L vero che durante le torture ridevi?». Il babbo si oscurò poi sibilò brusco: «E con questo? In certi casi ridere è lo stesso che piangere»). Giorni fa il professor Howard Gotlieb della Boston Univer­sity, l'università americana che da decenni racco­glie e custodisce il mio lavoro, mi chiamò e mi chiese: «How should we define "The Rage and the Pride", come dobbiamo definire "La Rabbia e l'Or-goglio?"». «I don't know, non lo so» risposi spie­gandogli che non si trattava certo d'un romanzo e nemmeno d'un reportage e nemmeno d'un saggio o d'una memoir o d'un pamphlet. Poi ci ripensai. Lo richiamai e gli dissi: «Cali it a sermon, lo defi­nisca una predica». (Vocabolo giusto, credo, perché in realtà questo piccolo libro è una predica agli ita­liani. Doveva essere una lettera sulla guerra che i figli di Allah hanno dichiarato all'Occidente, e mentre scrivevo divenne a poco a poco una predica agli italiani). Stamani il professor Gotlieb mi ha chiamato di nuovo e mi ha chiesto: «How did the Italians talee it, come l'hanno presa gli italiani?». «I don't know, non lo so» gli ho risposto «Una pre­dica la si giudica dai risultati, non dagli applausi o 
dai fischi. E prima di vedere i risultati della mia ci vorrà qualche tempo. Non si può pretendere di sve­gliare all'improvviso, e solo con un piccolo libro scoppiato in due o tre settimane, un paese che dor­me. I don't really know, professor Gotlieb, non lo so proprio...». 
In compenso so che quando l'articolo uscì sul giornale, il giornale andò esaurito ed avven­nero episodi commoventi. Ad esempio quello del signore che a Roma comprò tutte le copie di un'e-dicola, trentasei copie, e si mise a distribuirle per strada ai passanti. Oppure quello della signora che a Milano fece dozzine di fotocopie e le distri­buì nel medesimo modo. So anche che migliaia di italiani scrissero al direttore per ringraziarmi. (E io ringrazio loro più il signore di Roma e la si­gnora di Milano). So che il centralino telefonico e la posta elettronica del giornale rimasero intasati per moltissime ore e che solo una minoranza di lettori dissentì. Cosa che non risulta dalla scelta dei pareri che il giornale pubblicò con titoli come «E l'Italia si divise nel segno di Oriana». Mah! Se la conta dei voti non è un'opinione, e se il voto di chi è contro di me non vale dieci volte il voto di chi è con me, mi pare proprio ingiusto dire che ho diviso l'Italia in due. E poi l'Italia non ha certo bi­sogno di me per dividersi in due, caro responsabi­le di quel titolo. L'Italia è divisa in due almeno 
dal tempo dei Guelfi e dei Ghibellini. Pensi che nel 1861, quando proclamata l'Unità d'Italia ot­tocento garibaldini corsero in America per parte­cipare alla Guerra Civile Americana, perfino loro si divisero in due. Perché non tutti scelsero di combattere a fianco dei nordisti ossia nelle unità di cui ho parlato a proposito del mio esilio: no. Molti scelsero di combattere a fianco dei sudisti e anziché a New York si riunirono a New Orleans. Anziché nelle Garibaldi Guards cioè nel Trenta­novesimo Reggimento Fanteria passato in rasse­gna da Lincoln, si arruolarono nelle Garibaldi Guards dell'Italian Battalion-Louisiana Militia che nel 1862 divenne il Sesto Reggimento Fante-ria dell'European Brigade. Anch'essi, nota bene, con una bandiera tricolore appartenuta a Garibal­di e fregiata del motto «Vincere o Morire». An-ch'essi, nota bene, per distinguersi con grande eroismo nelle battaglie di First Bull Run, Cross Keys, North Anna, Bristoe Station, Po River, Mi­ne Run, Spotsylvania, Wilderness, Cold Harbor, Strawberry Plain, Petersburg eccetera, su su fino ad Appomattox. E sa che cosa successe nel 1863 cioè nella tremenda battaglia di Gettysburg dove tra nordisti e sudisti morirono in ci nquantaquat­troniila? Successe che alle 3,30 pomeridiane del 2 luglio le trecentosessantacinque Garibaldi Guards del Trentanovesimo Reggimento Fanteria agli or­
dini del generale nordista Hancock si trovaron di fronte alle trecentosessanta Garibaldi Guards del Sesto Reggimento Fanteria agli ordini del genera-le sudista Early. I primi con l'uniforme blu, i se­condi con l'uniforme grigia. Entrambi, col trico­lore sventolato in Italia per fare l'Unità d'Italia e fregiato del motto «Vincere o Morire». Gli uni ur­lando sporco-sudista, gli altri urlando sudicio-nor-dista, si buttarono in un furibondo corpo a corpo per il possesso della collina chiamata Cemetery Hill e s'ammazzarono fra di loro. Novantacinque morti tra i garibaldini del Trentanovesimo, sessan­ta tra i garibaldini del Sesto. E l'indomani, nella carica finale che si svolse in mezzo alla vallata, qua­si il doppio. Senza aver letto l'articolo della Falla­ci, caro mio. Cioè senza che io ne avessi colpa al­
cuna. 
So anche che dalla parte di quelli il cui voto vale (a quanto pare) dieci volte di più, in­somma dalla parte di chi si espresse contro di me, un menagramo scrisse o disse: «La Fallaci recita la parte della coraggiosa perché ha un piede nella tomba». (Eh, no, caro mio, no. Io non recito la parte della coraggiosa. Io sono coraggiosa. In pace e in guerra, a destra e a sinistra. Lo sono sempre stata. E sempre pagando un altissimo prezzo in­cluso il prezzo delle minacce fisiche o morali, del­le altrui gelosie, delle altrui carognate. Mi rilegga 
e vedrà. Quanto al piede nella tomba, corna e ac­cidenti a Lei. Non sguazzo nella salute, è vero, ma i malatucci del mio tipo finiscono spesso col sot­terrare gli altri. Tenga conto, e vi alludo pure in questo piccolo libro, che un giorno uscii viva da un obitorio dentro il quale m'avevano scaraventato credendomi morta... Se qualche stinco di santo non mi ammazza prima che lo ammazzi io, vuol scommettere che vengo ai suoi funerali?). E poi so che dopo la pubblicazione dell'articolo l'Italia brutta, l'Italia meschina, l'Italia che ha sempre venduto sé stessa allo straniero, l'Italia a causa della quale vivo in esilio, inscenò un gran putife­rio a favore dei figli di Allah. Sicché il direttore in­fiammato diventò un direttore impaurito, corse ai ripari ospitando detrattori della fatica che egli stesso aveva incoraggiato, e quella che poteva es-sere una buona occasione per difendere la nostra cultura divenne una squallida fiera di squallide vanità. (Ci-sono-anch'io, ci-sono-anch'io). Come ombre d'un passato che in Italia non muore mai coloro che definisco Cicale o Cicale di Lusso acce­sero un bel fuoco per tentar di bruciare l'eretica, e giù berci. «Al rogo, al rogo! Allah akbar, Allah akbar!». Giù offese, accuse, condanne, maratone scrittorie che almeno nella lunghezza cercavano di imitare la mia. O così mi è stato riferito da coloro che, poverini, si son presi il disturbo di leggerle. 
40 
Io, devo confessarlo, non le ho lette. Né le leggerò. Numero uno, perché me le aspettavo. Aspettan­domele sapevo su che cosa i ci-sono-anch'io avreb­bero sproloquiato, e non avvertivo alcuna curio­sità. Numero due, perché a chiusura dell'articolo avevo avvertito il direttore infiammato che non avrei partecipato a risse o polemiche vane. Nume­ro tre, perché le Cicale sono invariabilmente per-sone senza idee e senza qualità, frivole sanguisu­ghe che per esibirsi s'attaccano all'ombra di chi sta al sole, e quando friniscono sui giornali sono mor­talmente noiose. (Il fratello maggiore di mio padre era Bruno Fallaci. Un grande giornalista. Detesta­va i giornalisti, al tempo in cui lavoravo per i gior­nali mi rimproverava sempre di fare il giornalista non lo scrittore, e mi perdonava solo quando face­vo il corrispondente di guerra. Ma era un gran giornalista. Era pure un gran direttore, un vero maestro, e nell'elencare le regole del giornalismo tuonava: «Anzitutto, non annoiare chi legge!». Loro, invece, annoiano). Infine perché io conduco una vita molto severa e intellettualmente ricca. Nel mio tipo di vita non c'è posto per i messagge­ri di pochezza o di frivolezza, e per tenermene lon-tana seguo il consiglio del mio celebre concittadi­no. Il superesiliato Dante Alighieri. «Non ti curar di lor ma guarda e passa». Anzi vado oltre: pas­sando non li guardo nemmeno. 
Tuttavia ad uno voglio divertirmi a ri­spondere. Uno di cui ignoro sesso e identità ma che, mi hanno detto, per confutare il mio giudizio sulla cultura islamica m'accusa di non conoscere «Le Mille e una Notte» e di negare agli arabi il me­rito d'aver definito il concetto di zero. Eh, no, caro Signore o Signora o Mezzo e Mezzo che sia. Io sono appassionata di matematica e il concetto dello zero lo conosco bene. Pensi che nel mio «Insciallah», peraltro un romanzo costruito sulla formula di Boltzmann, (quella che dice Entropia-uguale-al-la-Costante-di-Boltzmann-moltiplicata-per-il-lo-garitmo-naturale-delle-probabilità-di-distruzio-ne), proprio sul concetto dello zero fabbrico la scena in cui il sergente uccide Passepartout. O meglio la fabbrico sul problema più diabolico che a proposito di quel concetto la Normale di Pisa ab-bia mai appioppato ai propri studenti: «Dite per­ché Uno è più di Zero». (Così diabolico che biso­gna risolverlo per assurdo). Bè, affermando che il concetto dello zero si deve alla cultura araba, Lei può riferirsi solo al matematico arabo Muhammad ibn Musa al-Khwàrizmi che verso l'810 d.C. in­trodusse nei paesi del Mediterraneo la numera­zione decimale col ricorso dello zero. Ma sbaglia. Proprio Muhammad ibn Musa al-Khwàrizmi, in­fatti, rivela a chiare note che la numerazione de­cimale col ricorso dello zero non è farina del suo sacco. Che l'ha attinta dalla cultura indiana ed in particolare dal matematico indiano Brahmagup­ta, l'autore del trattato di astronomia «Brahma-Sphuta-Siddhanta», il quale aveva definito il pre­ziosissimo zero nel 628 d.C. Secondo alcuni, è ve­ro, Brahmagupta c'era arrivato dopo i Maya. Già due secoli prima, dicono, i Maya indicavano la data di nascita dell'Universo con l'Anno Zero, il primo giorno d'ogni mese lo segnavano con lo ze­ro, e nei calcoli cui mancava un numero riempiva­no il vuoto con lo zero. D'accordo. Ma per riempi­re quel vuoto i Maya non usavano neanche il punto che avrebbero usato i greci. Scolpivano o disegnavano un omino con la testa rovesciata al-l'indietro. Questo ornino è fonte di parecchi dub-bi, caro Signore o Signora o Mezzo e Mezzo che sia, e a costo di darLe un dispiacere La informo che nella Storia della Matematica novantanove studiosi su cento attribuiscono a Brahmagupta la 
paternità dello zero. 
Quanto a «Le Mille e una Notte», mi chie­do quale calunniatore Le abbia raccontato che io non conosco tale delizia. Sa, quand'ero bambina dormivo nella Stanza dei Libri. Nome che i miei amati e squattrinati genitori davano a un salotti­no stracolmo di libri comprati faticosamente a ra­te. Sopra lo scaffale del minuscolo divano da me chiamato il-mio-letto c'era un librone con una da­
Pia velata che e ni guardava dalla copertina. Una sera lo ghermii e... La mamma non voleva. Appe­na se ne accorse, me lo tolse di mano. «Vergogna! Questa non è roba da bambini'». Ma poi me lo re­stituì. «Leggi, leggi. Va bene lo stesso». Così «Le Mille e una Notte» divennero le fiabe della mia fanciullezza e da allora fanno parte del inio patri­monio libresco. Può trovarle nella mia casa di Fi renne, nella mia casa di campagna in Toscana, e qui a New York ne ho due edizioni diverse. La secon­da, in francese. L'ho comprata l'estate scorsa da Ken Gloss, il mio libraio-antiquario di Boston, in­sieme a «Les Oeuvres Complètes de Madame De La Fayette» stampate a Parigi nel 1812 e a «Les 
Oeuvres Complètes de Molière» anch'esse stampate a Parigi nel 1799. Si tratta dell'edizione che Hiard, le libraire-editeur de la Bibliothèque des Amis des Lettres, fece nel 1832 con la prefazione di Gal-land. L in sette volumi che tengo come l'oro. Ma, onestamente, non me la sento di paragonare quel­le graziose fiabe all'«Iliade» e all'«Odissea» di Onero. Non me la sento di paragonarle ai «Dia­logh_ i» di Platone, ali'«Eneide» di Virgilio, alle «Confessioni» di Sant'Agostino, alla «Divina Commedia» di Dante Alighieri, alle tragedie e al-le commedie di Shakespeare, e via di questo passo. Non mi sembra Serio. 
Fine del sorriso, e ultima vessa a punto. 
44 
Io campo sui miei libri. Sui miei scritti. Campo sui miei Diritti d'Autore e ne vado fiera. Ai miei Diritti d'Autore ci tengo anche se la per­centuale che un autore riceve su ogni copia ven­duta è una percentuale davvero modesta anzi ir­risoria. Una cifra che specialmente sui paperback (sulle traduzioni ancora peggio) non basta a com­prare mezza matita, anzi un terzo di matita, da un 
figlio di Allah che vende le matite lungo i mar­ciapiedi e che non ha mai sentito parlare di «Le Mille e una Notte». I miei Diritti d'Autore li vo­glio. Li ricevo, e del resto senza quelli le matite lungo i marciapiedi dovrei venderle io. Ma non scrivo per soldi. Non ho mai scritto per soldi. Mai! Neanche quando ero giovanissima e avevo acuto bisogno di denaro per aiutare la mia famiglia a tirare avanti nonché per mantenermi all'Univer-sità, facoltà di Medicina, che a quel tempo costa-va parecchio. A diciassette anni fui assunta, come cronista, in un quotidiano di Firenze. E a dician­nove o giù di lìfui licenziata in tronco per aver re-spinto il principio dell'orrenda parola «penniven­dolo». Eh, sì. Mi avevano ingiunto di scrivere un pezzo bugiardo su un comizio d'un famoso leader nei riguardi del quale, bada bene, nutrivo profon­da antipatia anzi avversione. (Togliatti). Pezzo che, 
bada bene, non dovevo firmare. Scandalizzata dis-si che le bugie io non le scrivevo, e il direttore (un democristiano grasso e borioso) rispose che i gior­nalisti erano pennivendoli tenuti a scrivere le co-se per cui venivan pagati. «Non si sputa nel piat­to in cui si mangia». Replicai che in quel piatto poteva mangiarci lui, che prima di diventare una pennivendola sarei morta di fame, e subito mi li­cenziò. La laurea in Medicina non la presi anche per questo. Ossia perché mi trovai senza lo sti­pendio necessario a pagare le tasse dell'univer-sità. No, nessuno è mai riuscito a farmi scrivere una riga per soldi. Tutto ciò che ho scritto nella mia vita non ha mai avuto niente a che fare con i soldi. Mi sono sempre resa conto che a scrivere si influenzano i pensieri e le azioni di chi legge più di quanto si influenzino con le bombe o con le baionette, e la responsabilità che deriva da tale consapevolezza non può essere esercitata pensan­do ai soldi o in cambio di soldi. Ergo, le quattro pagine e un quarto del giornale non le riempii certo pensando ai soldi. La straziante fatica che in quelle settimane distrusse il mio corpo malconcio non me la imposi certo in cambio di soldi. Tanto-meno misi il mio bambino cioè il mio impegnati­vo romanzo a dormire per guadagnare più del po­co che guadagno coi miei diritti d'autore. E qui 
viene il bello. 
Viene perché, quando il direttore infiam­mato piombò a New York- e rni chiese di rompe­re il silenzio già rotto, non parlò di soldi. Ed io gliene fui grata. Giudicai addirittura elegante che egli non toccasse un simile tasto a proposito d'un lavoro che oltre a prender l'avvio da mi­gliaia di creature incenerite si proponeva (da par­te mia) di sturare le orecchie dei sordi, aprire gli occhi dei ciechi eccetera. Qualche giorno dopo la pubblicazione, però., mi fu detto a bruciapelo che il compenso per la straziante fatica era pronto. Un compenso-molto-molto-molto-lauto. Così lau­to (la cifra non la conosco e non la voglio cono­scere) che sarebbe stato superfluo rimborsarmi le 
forti spese sostenute con le telefonate interconti­nentali. Bè: sebbene comprendessi che secondo le leggi dell'economia pagarmi era giusto, (non a ca-so gli articoli scritti dai miei detrattori per quel giornale sono stati regolarmente e profumata­
 
l.
mentemente pagati), a t nao to-rrlo to-mo ro-Lauto-com-penso io lo rifiutai. Tout-court. Meglio: prima di rifiutarlo provai lo stesso imbarazzo e lo stesso stupore del giorno in cui, quattordicenne, appre­si che e l'Esercito Italiano intendeva pagarmi il congedo di soldato semplice perché avevo com­battuto i nazi fascisti nel Corpo Volontari della Libertà. (L'episodio di cui parlo nel piccolo libro 
r
a proposito dei* soldi finalmente accettati per 
4  
comprare le scarpe che né io né le mie sorelline avevamo). Bè... So che il direttore pentito c'è ri­masto di sale come la moglie di Lot. Ma sia a lui che a chi legge l'eretica dice: ora le scarpe ce l'ho. E, se non le avessi, preferirei camminare scalza piuttosto che trovarmi in tasca i soldi di quell'ar-ticolo. Anche ad accettar mezza lira, mi sarei in­
sudiciata l'anima. 
ORIANA FALLACI 
New York, Novembre 2001 
Mi chiedi di parlare, stavolta. Mi chiedidi rompere almeno stavolta il silenzio che hoscelto, che da anni mi impongo per non mischiarmi alle cicale. E lo faccio. Perché ho saputo che in Italia alcuni gioiscono come laltra seraalla Tv gioivano i palestinesi di Gaza. «Vittoria!Vittoria!». Uomini, donne, bambini. (Ammessoche chi fa una cosa simile possa essere definitouomo, donna, bambino). Ho saputo che alcunecicale di lusso, politici o cosiddetti politici, intellettuali o cosiddetti intellettuali, nonché altri individui che non meritano la qualifica di cittadini,si comportano sostanzialmente nello stesso modo. Dicono: «Bene. Agli americani gli sta bene».E sono molto, molto, molto arrabbiata. Arrabbiata duna rabbia fredda, lucida, razionale. Unarabbia che elimina ogni distacco, ogni indulgenza, che mi ordina di rispondergli e anzitutto disputargli addosso. Io gli sputo addosso. Arrab
biata come me, la poetessa afro-americana Maya Angelou ieri ha ruggito: «Be angry. It's good to be angry. It's healthy. Siate arrabbiati. Fa bene esse-re arrabbiati. È sano». E se a me faccia bene non lo so. Però so che non farà bene a loro. Intendo dire a chi ammira gli Usama Bin Laden, a chi gli esprime comprensione o simpatia o solidarietà. A rompere il silenzio accendo un detonatore che da troppo tempo ha voglia di scoppiare. Vedrai. 
Mi chiedi anche di raccontare come l'ho vissuta io, quest'Apocalisse. Di fornire insomma la mia testimonianza. Incomincerò dunque da quel­la. Ero a casa, la mia casa è nel centro di Manhat­tan, e verso le 9 ho avuto la sensazione d'un peri-colo che forse non mi avrebbe toccato ma che cer­to mi riguardava. La sensazione che si prova alla guerra, anzi in combattimento, quando con ogni poro della tua pelle senti la pallottola o il razzo che arriva, e tendi le orecchie e gridi a chi ti sta accan­to: «Down! Get down! Giù! Buttati giù». L'ho re­spinta. Non ero mica in Vietnam, non ero mica in una delle tante e fottutissime guerre che sin dalla Seconda Guerra Mondiale hanno seviziato la mia vita! Ero a New York, perbacco, in un meraviglio­so mattino di settembre. L'11 settembre 2001. Ma la sensazione ha continuato a possedermi, inspie­gabile, e allora ho fatto ciò che al mattino non fac­cio mai. Ho acceso la Tv. Bè, l'audio non funzio­
nava. Lo schermo, sì. E su ogni canale, qui di ca­nali ve ne sono circa cento, vedevi una torre dello World Trade Center che dagli ottantesimi piani in su bruciava come un gigantesco fiammifero. Un corto circuito? Un piccolo aereo sbadato? Oppu­re un atto di terrorismo mirato? Quasi paralizzata son rimasta a fissarla e, mentre la fissavo, mentre mi ponevo quelle tre domande, sullo schermo è apparso un aereo. Bianco, grosso. Un aereo di li­nea. Volava bassissimo. Volando bassissimo si diri­geva verso la seconda Torre come un bombardie­re che punta sull'obbiettivo, si getta sull'obbietti-vo. Sicché ho capito. Voglio dire, ho capito che si trattava d'un aereo kamikaze e che per la prima Torre era successo lo stesso. E, mentre lo capivo, l'audio è tornato. Ha trasmesso un coro di urla sel­vagge. Ripetute, selvagge. «God! Oh, God! Oh, God, God, God! Gooooooood! Dio! Oddio! Od­dio! Dio, Dio, Dioooooooo!». E l'aereo bianco s'è infilato nella seconda Torre come un coltello che si infila dentro un panetto di burro. 
Erano le 9 e zero tre minuti, ora. E non chiedermi che cosa ho provato in quel momento e dopo. Non lo so, non lo ricordo. Ero un pezzo di ghiaccio. Anche il mio cervello era ghiaccio. Non ricordo neppure se certe cose le ho viste sulla pri­ma Torre o sulla seconda. La gente che per non morire bruciata viva si buttava dalle finestre degli 
ottantesimi o novantesimi o centesimi piani, ad esempio. Rompevano i vetri delle finestre, le sca­valcavano, si buttavano giù come ci si butta da un aereo avendo addosso il paracadute. A dozzine. Sì, a dozzine. E venivano giù così lentamente. Così lentamente... Agitando le gambe e le braccia, nuo­tando nell'aria. Sì, sembravano nuotare nell'aria. E non arrivavano mai. Verso i trentesimi piani, però, acceleravano. Si mettevano a gesticolar disperati, suppongo pentiti, quasi gridassero help-aiuto-help. E magari lo gridavano davvero. Infine cade­vano a sasso e paf! Santiddio, io credevo d'aver vi­sto tutto alle guerre. Dalle guerre mi ritenevo vac­cinata, e in sostanza lo sono. Niente mi sorprende più. Neanche quando mi arrabbio, neanche quan­do mi sdegno. Però alle guerre io ho sempre visto la gente che muore ammazzata. Non l'ho mai vista la gente che muore ammazzandosi, buttandosi senza paracadute dalle finestre d'un ottantesimo o novantesimo o centesimo piano. Hanno continua-to a buttarsi finché, una verso le dieci, una verso le dieci e mezzo, le Torri sono crollate e... Sai, con la gente che muore ammazzata, alle guerre io ho sempre visto roba che scoppia. Che crolla perché scoppia, perché esplode a ventaglio. Le due Torri, invece, non sono crollate per questo. La prima è crollata perché è implosa, ha inghiottito sé stessa. La seconda perché s'è fusa, s'è sciolta proprio co­
me se fosse stata un panetto di burro. E tutto è av­venuto, o m'è parso, in un silenzio di tomba. Pos­sibile? C'era davvero, quel silenzio, o era dentro di me? 
Forse era dentro di me. Chiusa dentro quel silenzio ho infatti ascoltato la notizia del ter­zo aereo buttatosi sul Pentagono, e quella del quarto caduto sopra un bosco della Pennsylvania. Chiusa dentro quei silenzio mi son messa a calco­lare il numero dei morti e mi son sentita mancare il respiro. Perché nella battaglia più sanguinosa al-la quale abbia assistito in Vietnam, una delle bat­taglie avvenute a Dak To, di morti ce ne furono quattrocento. Nella strage di Mexico City, quella dove anch'io mi beccai un bel po' di pallottole, almeno ottocento. E quando credendomi morta con loro mi scaraventarono nell'obitorio, mi la­sciarono lì tra i cadaveri, quelli che presto mi ritro­vai addosso mi sembrarono ancora di più. Nelle Torri lavoravano ben cinquantamila persone, capi­sci, e molte non hanno fatto in tempo ad evacuare. Una prima stima parla di settemila missing. Però v'è una differenza tra la parola missing cioè disper­so, e la parola dead cioè morto. In Vietnam si di­stingueva sempre tra i missing-in-action cioè i di­spersi e i killed-in-action cioè i morti... Mah! Io so-no convinta che il vero numero dei morti non ce lo diranno mai. Per non sottolineare l'intensità di questa Apocalisse, per non incoraggiare altre Apocalissi. E poi le due voragini che hanno assor­bito le migliaia e migliaia di creature sono troppo profonde, troppo tappate da detriti. Al massimo gli operai dissotterrano pezzettini di membra sparse. Un naso qui, un dito là. Oppure una spe­cie di melma che sembra caffè macinato e che invece è materia organica. Il residuo dei corpi che in un lampo si disintegrarono, si incenerirono. Ie-ri íl sindaco Giuliani ha mandato altri diecimila sacchi per metterci i cadaveri. Ma sono rimasti inutilizzati. 
Che cosa penso dell'invulnerabilità che tanti attribuivano all'America, che cosa sento per i kamikaze che ora ci affliggono? Per i kamikaze, nessun rispetto. Nessuna pietà. No, neanche pietà. Io che in ogni caso finisco sempre col ce­dere alla pietà. A me i kamikaze cioè i tipi che si suicidano per ammazzare gli altri sono sempre stati antipatici, incominciando da quelli giappo­nesi della Seconda Guerra Mondiale. Non li ho mai considerati Pietri Micca che per bloccar l'ar-rivo delle truppe nemiche danno fuoco alle pol-veri e saltano in aria con la cittadella di Torino. 
Non li ho mai considerati soldati. E tantomeno li considero martiri o eroi, come berciando e spu­tando saliva il signor Arafat me li definì nel 1972 ossia quando lo intervistai ad Amman. (Luogo dove i suoi marescialli addestravano anche i ter­roristi della Baader-Meinhof). Li considero vane-si e basta. Esibizionisti che invece di cercar la glo­ria attraverso il cinema o la politica o lo sport la cercano nella morte propria ed altrui. Una morte che invece del Premio Oscar o della poltrona mi­nisteriale o dello scudetto gli procurerà (credono) ammirazione. E, nel caso di quelli che pregano Allah, un posto nel Djanna. L'aldilà di cui parla il Corano, il Paradiso dove gli eroi si scopano le vergini Uri. Scommetto che sono vanesi anche fi­sicamente. Ho sotto gli occhi la fotografia dei due kamikaze di cui parlo nel mio Insciallah, il ro­manzo che incomincia con la distruzione della base americana e della base francese (circa quat­trocento morti) a Beirut. Se l'erano fatta scattare prima d'andar a morire. Prima di farsela scattare erano stati dal barbiere e guarda che bel taglio di capelli. Che bei baffi impomatati, che bella bar-betta leccata, che belle basette civettuole... Quan­to a quelli che si sono buttati sulle due Torri e sul Pentagono, li trovo particolarmente odiosi. S'è scoperto infatti che il loro capo, Muhammed At­tah, ha lasciato due testamenti. Uno che dice: «Ai 
miei funerali non voglio esseri impuri, ossia ani-mali e donne». Un altro che dice: «Neanche in­torno alla mia tomba voglio esseri impuri. In par­ticolare i più impuri: le donne incinte». E mi con-sola tanto pensare che non avrà mai né funerali né tombe, che neanche di lui è rimasto un capello. 
Eh! Chissà come friggerebbe il signor Arafat ad ascoltarmi. Sai, il signor Arafat non mi ha mai perdonato le roventi differenze di opinio­ne che avemmo durante l'incontro di Amman, ed io non gli ho mai perdonato nulla incluso il fatto che un giornalista italiano imprudentemente pre­sentatosi a lui come mio-amico sia stato accolto con una rivoltella puntata contro il cuore. Ergo tra noi due non corre buon sangue, e non ci par­liamo più. Però se lo incontrassi di nuovo, o me­glio se gli concedessi udienza, glielo direi sul mu­so chi sono i martiri e gli eroi. Gli direi: illustre Signor Arafat, lo sa chi sono i martiri? Sono i pas­seggeri dei quattro aerei dirottati e trasformati in bombe umane e fra di loro la bambina di quattro anni che si è disintegrata dentro la seconda Tor­re. Sono gli impiegati che lavoravano nelle due Torri e al Pentagono. Sono i quattrocentodician­nove tra pompieri e poliziotti, trecentoquaranta­tré pompieri e settantasei poliziotti, morti per tentar di salvarli. (La metà o quasi, col cognome italiano cioè oriundi italiani. Tra questi, un padre 
58 
col figlio: Joseph Angeliní senior e joseph Ange­lini junior). E lo sa chi sono gli eroi? Sono i pas­seggeri del volo che doveva buttarsi sulla Casa Bianca e che invece si è schiantato in un bosco della Pennsylvania perché tutti a bordo si sono ribellati! Nel loro caso sì che ci vorrebbe il Para­diso, caro il mio Arafat. Il guaio è che ora Lei fa il Capo di Stato ad perpetuum, fa il monarca. Ren­de visita al Papa, frequenta la Casa Bianca, rinne­ga il terrorismo, razza di bugiardo, in più manda le condoglianze a Bush. E nella sua camaleontica abilità di smentirsi sarebbe capace di rispondere che ho ragione. Ma cambiamo discorso. Preferi­sco parlare dell'invulnerabilità che tanti, in Euro­pa, attribuivano all'America. 
Invulnerabilità? Ma come invulnerabili­tà?! ? Più una società è democratica e aperta, più è esposta al terrorismo. Più un paese è libero, non governato da un regime poliziesco, più subi­sce o rischia i dirottamenti o i massacri che sono avvenuti per tanti anni in Italia, in Germania, in altre regioni d'Europa. E che ora avvengono, in­gigantiti, in America. Non per nulla i paesi non democratici, governati da un regime poliziesco, hanno sempre ospitato e finanziato e aiutato in ogni senso i terroristi. L'Unione Sovietica e i pae­si satelliti dell'Unione Sovietica e la Cina Popola­re, ad esempio. La Libia, l'Iraq, l'Iran, la Siria, il 
Libano arafattiano. Lo stesso Egitto dove i terro­risti islamici la fanno da padroni e dove Sadat venne ucciso proprio da loro. La stessa Arabia Saudita di cui Usama Bin Laden è suddito sia pu­re rinnegato. (Ma sull'Arabia Saudita c'è da dire molto di più, ahimè). Lo stesso Pakistan, ovvia­mente l'Afghanistan, e tutte le regioni mussulma­ne dell'Africa... Negli aeroporti e sugli aerei di quei paesi io mi sono sempre sentita sicura, sere­na come un neonato che dorme. L'unica cosa che temevo, lì, era essere arrestata perché scrivevo male dei terroristi. Negli aeroporti e sugli aerei europei, invece, mi sono sempre sentita nervosa. Negli aeroporti e sugli aerei americani, due volte nervosa. E a New York, tre volte. (A Washington, no. Devo ammettere che l'aereo sul Pentagono non me lo aspettavo davvero). Perché credi che martedì mattina il mio subconscio abbia avverti­to quell'angoscia, quella sensazione di pericolo? Perché credi che contrariamente alle mie abitudi­ni abbia acceso il televisore? Perché credi che fra le tre domande che mi ponevo mentre la prima Torre bruciava e l'audio non funzionava, ci fosse quella sull'attentato? E perché credi che appena apparso il secondo aereo abbia capito? Essendo l'America il paese più forte del mondo, il più ric­co, il più potente, il più capitalista, ci sono casca­ti quasi tutti nel tranello dell'invulnerabilità. Gli 
60 
americani stessi. Ma la vulnerabilità dell'America nasce proprio dalla sua forza, dalla sua ricchezza, dalla sua potenza, dalla sua modernità. La solita storia del cane che si mangia la coda. 
Nasce anche dalla sua essenza multi­etnica, dalla sua liberalità, dal suo rispetto per i cittadini e per gli ospiti. Esempio: circa ventiquat­tro milioni di americani sono arabo-mussulmani. E quando un Mustafà o un Muhammed viene di­ciamo dall 'Afghanistan per visitare lo zio, nessuno gli proibisce di frequentare (solo centosessanta dollari a lezione) una scuola di pilotaggio per im­parare a guidare un 757. Nessuno gli proibisce d'i-scriversi a un'università per studiare chimica e biologia: le due scienze necessarie a scatenare una guerra batteriologica. Nessuno. Neppure se il go­verno teme che quel figlio di Allah dirotti il 757 op-pure scateni una strage coi batteri. E detto ciò tor­niamo al ragionamento iniziale. Quali sono i sim­boli della forza, della ricchezza, della potenza, del capitalismo americano? Non certo il jazz e il rock-and-roll, il chewing-gum e l'hamburger, Broadway ed Hollywood, direi. Sono i suoi grattacieli, il suo Pentagono, la sua scienza, la sua tecnologia. Quei grattacieli impressionanti. Così alti, così belli, che ad alzar gli occhi quasi dimentichi le Piramidi e i divini palazzi del nostro passato. Quegli aerei gi­ganteschi, esagerati, che ormai sostituiscono i ca­
mion e le ferrovie perché tutto qui si muove con gli aerei. La posta, il pesce fresco, le case prefabbrica­te, i carri armati, la frutta appena colta, noi stessi. (E non dimenticare che la guerra aerea l'hanno in­ventata loro. O almeno sviluppata fino all 'isteria). Quel Pentagono terrificante. Quella fortezza che fa paura solo a guardarla. Quella scienza onnipre­sente, onnipossente, ineguagliabile. Quella tecno­logia raggelante che in pochissimi anni ha stravol­to la nostra esistenza quotidiana, la nostra mille­naria maniera di comunicare e mangiare e vivere. E dove li ha colpiti, Usama Bin Laden? Sui grat­tacieli, sul Pentagono. Come? Con gli aerei, con la scienza, con la tecnologia. By the way: sai cosa mi impressiona di più in questo sinistro ultramiliar­dario, questo ex play-boy che anziché corteggiare le principesse bionde e folleggiare nei night-club (come faceva a Beirut e negli Emirati quando ave-va vent'anni) si diverte ad ammazzare la gente in nome di Allah? Il fatto che il suo sterminato pa­trimonio derivi anche dai guadagni d'una Corpo­ration specializzata nel demolire, e che egli stesso sia un esperto demolitore. La demolizione è una specialità americana. Infatti, se potessi intervistar­lo, una delle mie domande riguarderebbe proprio questa faccenda. Un'altra riguarderebbe il suo ul-tra-poligamo padre che tra maschi e femmine ha messo al mondo cinquantaquattro figlioli e che di 
lui (il diciassettesimo) dice: è-sempre-stato-tanto-buono. Il-píù-dolce, il-più-buono. Un'altra anco­ra, le sue esimie sorelle che a Londra e sulla Costa Azzurra si fanno fotografare a volto e capo sco­perto nonché coi cicciuti seni e le immense natiche ben in vista grazie alle magliette e i pantaloni ec­cessivamente aderenti. Un'altra ancora, le sue infi­nite mogli e concubine. Infine, i rapporti che an-cora oggi ha nel suo paese cioè nell'Arabia Saudi-ta. Quell'Arabia Saudita retta da quella famigliac­cia di feudatari medioevali, da quella cassaforte del Medio Oriente da cui dipendiamo per il fottu­to petrolio. Gli chiederei: «Sor Bin Laden, quanti soldi Le vengono non da Suo padre e dal Suo pa­trimonio personale bensì dai suoi compaesani?». Ma forse, più che porgli domande, dovrei infor­marlo che New York non l'ha messa in ginocchio. E per informarlo che non l'ha messa in ginocchio dovrei raccontargli quel che ha detto Bobby. Un bambino newyorkese (otto anni) che un telecroni­sta ha intervistato oggi per caso. Ecco qua. Parola per parola. 
«My mom always used to say: "Bobby, if you get lost on the way home, have no fear. Look at the Towers and remember that we live ten blocks away ori the Hudson River". Well, now the Towers are gone. Evil people wiped them out with those who avere inside. So, for a week I asked myself: Bobby, how do you get home if you get lost now? Yes, I thought a lot about this, but then I said to myself: Bobby, in thís world there are good people too. If you get lost now, some good person will help you instead of the Towers. The important thing is to have no fear». Traduco: «La mia mamma diceva sempre: "Bobby, se ti perdi quando torni a casa non avere paura. Guar-da le Torri e rammenta che noi viviamo a dieci blocchi lungo lo Hudson River". Bè, ora le Torri non ci sono più. Gente cattiva le ha spazzate via con chi ci stava dentro. Così per una settimana mi son chiesto: Bobby, se ti perdi ora, come fai a tornare a casa? Ci ho pensato parecchio, sì. Ma poi mi son detto: Bobby, a questo mondo c'è an­che gente buona. Se ti perdi ora, qualche perso­na buona ti aiuterà al posto delle Torri. L'impor-tante è non avere paura». 
Ma su questa faccenda ho da aggiungere qualcosa. 
* ** 
Quando ci siamo incontrati t'ho visto quasi stupefatto dall'eroica efficienza e dall'am-mirevole unità con cui gli americani hanno af­frontato quest'Apocalisse. Eh, sì. Nonostante i di­
64 
fetti che le vengono continuamente rinfacciati, che io stessa le rinfaccio, (ma quelli dell'Europa e in particolare dell'Italia sono ancora più gravi), l'America è un paese che ha grosse cose da inse­gnarci. E a proposito dell'eroica efficienza lascia­mi cantare un peana per il sindaco di New York. Quel Rudolph Giuliani che noi italiani dovrem­mo ringraziare in ginocchio perché ha un cogno­me italiano, è un oriundo italiano, e ci fa fare bel­la figura all'estero cioè dinanzi al mondo intero. Sì, è un grande anzi grandissimo sindaco, Ru­dolph Giuliani. Te lo dice una che non è mai con­tenta di nulla e di nessuno incominciando da sé stessa. Un sindaco degno d'un altro grandissimo sindaco col cognome italiano, Fiorello La Guar­dia, e molti dei nostri sindaci dovrebbero andare a scuola da lui. Presentarsi a lui col capo chino, anzi con la cenere sul capo, e chiedergli: «Sor Giuliani, per cortesia ci dice come si fa?». Lui non delega i suoi doveri al prossimo, no. Non perde tempo nelle bischerate e nelle avidità. Non si divide tra l'incarico di sindaco e quello di mini­stro o deputato. (C'è nessuno che mi ascolta nel­le tre città di Stendhal, insomma a Napoli e a Fi­renze e a Roma?). Essendo corso subito e subito entrato nel secondo grattacielo, ha rischiato di trasformarsi in cenere con gli altri. S'è salvato per un pelo e per caso. E nel giro di quattro giorni ha 
65 
rimesso in piedi New York. Una città che ha no­ve milioni e mezzo di abitanti, bada bene, e quasi due nella sola Manhattan. Come abbia fatto, non lo so. È malato come me, pover'uomo. I1 cancro che torna e ritorna ha beccato anche lui. E, come me, fa finta d'essere sano. Lavora lo stesso. Ma io lavoro a tavolino, perbacco, stando seduta! Lui, invece... Sembrava un generale che partecipa di persona alla battaglia, un soldato che si lancia al-l'attacco con la baionetta. «Forza, gente, forzaaa! Tiriamoci su le maniche, sveltiii!». E ieri ci ha detto: « The first of the Human Rights is Freedom from Fear. Do not have fear. Il Primo dei Diritti Umani è la Libertà dalla Paura. Non abbiate pau-ra». Ma può comportarsi così perché quelli intor­no a lui sono come lui. Tipi senza boria, senza pi­grizia, e con le palle. Uno è l'unico pompiere so­pravvissuto al crollo della seconda Torre anzi estratto vivo dalle macerie. Si chiama Jimmy Gril­lo, ha ventott'anni, i capelli biondi come grano maturo, le pupille azzurre come il mare pulito. Stamani l'ho visto in Tv, e sembrava un Ecce Ho­mo. Ferite, bruciature, tagli, cerotti. Gli hanno chiesto se cambierà lavoro. Ha risposto: «I am a firemnan, and all my life I shall be a fireman. Al­ways bere, always in New York. To protect my city and my people and my friends. Io sono un pompiere, e per tutta la mia vita sarò un pompie­
66 
re. Sempre qui, sempre a New York. Per proteg­gere la mia città, la mia gente, i miei amici». 
Quanto all'ammirevole capacità di unir­si, alla compattezza quasi marziale con cui gli americani rispondono alle disgrazie e al nemico, bè: devo ammettere che lì per lì ha stupito anche me. Sapevo, sì, che quella compattezza era esplo­sa al tempo di Pearl Harbor. Cioè quando il po-polo s'era stretto intorno a Roosevelt e Roosevelt era entrato in guerra contro la Germania di Hitler, l'Italia di Mussolini, il Giappone di Hirohito. L'a-vevo annusata, sì, dopo l'assassinio di Kennedy. Ma a questo era seguita la guerra in Vietnam, la lacerante divisione causata dalla guerra in Viet­nam, e in un certo senso ciò mi aveva ricordato la loro Guerra Civile d'un secolo e mezzo fa. Così, quando ho visto bianchi e neri piangere abbrac­ciati, dico abbracciati, quando ho visto democra­tici e repubblicani cantare abbracciati dico ab­bracciati «God bless America, Dio benedica l'A-merica», quando gli ho visto cancellare tutte le divergenze, sono rimasta di stucco. Lo stesso, quando ho udito Bill Clinton (persona verso la quale non ho mai nutrito tenerezze) dichiarare «Stringiamoci intorno a Bush, abbiate fiducia nel nostro presidente». Lo stesso, quando le medesi­me parole sono state ripetute con forza da sua moglie Hillary ora senatore per lo Stato di New 
York. Lo stesso, quando sono state reiterate da Lieberman, l'ex candidato democratico alla vice­presidenza. (Soltanto lo sconfitto Al Gore è rima­sto squallidamente zitto). Lo stesso, quando il Congresso ha votato all'unanimità d'accettare la guerra, punire i responsabili. Lo stesso, quando ho scoperto che il motto degli americani è un motto latino che dice: «Ex pluribus unum, da tut­ti uno». Insomma, Tutti per Uno. Anzi, quando ho saputo che i bambini lo imparano a scuola e lo recitano come da noi si recita il Pater Noster, mi sono addirittura commossa. Ah, se l'Italia impa­rasse questa lezione! È un Paese così diviso, l'Ita-lia. Così fazioso, così avvelenato dalle sue me­schinerie tribali! Si odiano anche all'interno dei partiti, in Italia. Non riescono a stare insieme nemmeno quando hanno lo stesso emblema, lo stesso distintivo. Gelosi, biliosi, vanitosi, piccini, non pensano che ai propri interessi personali. Non si preoccupano che per la propria carrieruc­cía, la propria gloriuccia, la propria popolarità di periferia e da periferia. Pei propri interessi perso­nali si fanno i dispetti, si tradiscono. Si accusano, si sputtanano... Io sono assolutamente sicura che se Usama Bin Laden facesse saltare in aria la Tor­re di Giotto o la Torre di Pisa, l'opposizione da-rebbe la colpa al governo e il governo darebbe la colpa all'opposizione. I capoccia del governo e i 
68 
capoccia dell'opposizione, ai propri compagni o ai propri camerati. E detto ciò lasciami spiegare da che cosa nasce la capacità di unirsi, risponde­re uniti alle disgrazie e al nemico, che caratteriz­za gli americani. 
Nasce dal loro patriottismo. Io non so se in Italia avete visto e capito quel che è successo a New York quando Bush è andato a ringraziar gli operai (e le operaie) che scavando nelle macerie e in quella specie di caffè macinato cercano di sal­vare qualche superstite ma non tiran fuori che qualche naso o qualche dito. Senza cedere, tutta­via, senza rassegnarsi. Sicché se gli domandi co­me fanno ti rispondono: «I can allow myself to be exhausted, not to be defeated. Posso permetter­mi d'essere esausto, non d'essere sconfitto». Tut­ti lo dicono, tutti. Bianchi, neri, gialli, marroni, viola... L'avete visti o no? Mentre Bush li ringra­ziava non facevano che sventolare le bandierine americane, alzare il pugno chiuso, tuonare: «Iuessè! Iuessè! Iuessè! Usa! Usa! Usa!». In un paese totalitario avrei pensato: «Ma guarda come l'ha organizzata bene il Potere!». In America, no. In America queste cose non le organizzi. Non le gestisci, non le comandi. Specialmente in una metropoli disincantata come New York, e con operai come gli operai di New York. Sono tipac­ci, gli operai di New York. Scontrosi, anarcoidi, 
più liberi del vento. Quelli, ti assicuro, non ob­bediscono neanche ai loro sindacati. Ma se gli tocchi la bandiera, se gli tocchi la Patria... In in­glese la parola Patria non c'è. Per dire Patria bi­sogna accoppiare due parole. Father Land, Terra dei Padri; Mother Land, Terra Madre; Native Land, Terra Nativa. O dire semplicemente My Country, il Mio Paese. Però il sostantivo Patriotism c'è. L'aggettivo Patriotic c'è. E a parte la Francia, forse, non so immaginare un Paese più patriot­tico dell'America. Ah! Io ho provato una specie di umiliazione a vedere quegli operai che strin­gendo il pugno e sventolando la bandierina rug­givano Iuessè-Iuessè-Iuessè, senza che nessuno glielo ordinasse. Perché gli operai italiani che sventolano il tricolore e tuonano Italia-Italia non li so immaginare. Nei cortei e nei comizi gli ho vi­sto sventolare tante bandiere rosse, agli operai italiani. Fiumi, laghi, di bandiere rosse. Ma di bandiere tricolori gliene ho sempre viste svento­lar pochine. Anzi nessuna. Mal guidati o tiran­neggiati da una sinistra devota all'Unione Sovie­tica, le bandiere tricolori le hanno sempre lascia­te agli avversari. E non è che gli avversari ne ab­biano fatto buon uso, direi. Non ne hanno fatto nemmeno spreco, graziaddio. E quelli che vanno alla Messa, idem. Quanto al becero con la cami-cia verde e la cravatta verde, non sa nemmeno 
70 
quali siano i colori del tricolore. Mi-sun-lum-bard, mí-sun-lumbard. Quello vorrebbe riportar­ci alle guerre tra Firenze e Siena. Risultato, oggi la bandiera italiana la vedi soltanto alle Olimpia­di se per caso vinci una medaglia, o meglio negli stadi quando c'è una partita internazionale di cal­cio. Unica occasione, peraltro, in cui riesci a udi-re il grido Italia-Italia. 
Eh, sì: c'è una bella differenza tra un pae­se nel quale la bandiera della Patria viene svento­lata soltanto dai teppisti degli stadi o dai vincitori di una medaglia, e un paese nel quale viene sven­tolata dal popolo intero. Ad esempio, dagli irreg­gimentabili operai che scavano nel caffè macinato per tirar fuori qualche orecchio o qualche naso delle creature massacrate dai figli di Allah. 
Il fatto è che l'America è un paese spe­ciale, caro mio. Un paese da invidiare, di cui esser gelosi, per cose che non hanno nulla a che fare con la ricchezza eccetera. E sai perché? Perché è nata da un bisogno dell'anima, il bisogno d'avere una patria, e dall'idea più sublime che l'Uomo abbia mai concepito: l'idea della Libertà anzi della li­bertà sposata all'idea di uguaglianza. Lo è anche 
perché, quando ciò accadde, l'idea di libertà non era di moda. L'idea di uguaglianza, nemmeno. Non ne parlavano che certi filosofi detti Illumini­sti, di queste cose. Non li trovavi che in un costo­so librone a puntate detto l'Encyclopédie, questi concetti. E a parte gli scrittori o gli altri intellet­tuali, a parte i prìncipi e i signori che avevano i sol-di per comprare il librone o i libri che avevano ispirato il librone, chi ne sapeva nulla dell' ill umi­nismo? Non era mica roba da mangiare, l'Illu-minismo! Non ne parlavan neppure i rivoluziona­ri francesi, visto che la Rivoluzione Francese sa-rebbe incominciata nel 1789 ossia quindici anni dopo la Rivoluzione Americana che scoppiò nel 1776 ma sbocciò nel 1774. (Dettaglio che gli an­tiamericani del bene-agli-americani-gli-sta-bene ignorano o fingono di ignorare). E un paese spe­ciale, un paese da invidiare, inoltre, perché quel-l'idea venne capita da contadini spesso analfabeti 
o comunque ineducati: i contadini delle tredici co­lonie americane. E perché venne materializzata da un piccolo gruppo di leader straordinari, da uo­mini di grande cultura e di grande qualità. The Founding Fathers, i Padri Fondatori. Ma hai idea di chi fossero i Padri Fondatori, i Benjamin Frank­lin e i Thomas Jefferson e i Thomas Paine e i John Adams e i George Washington eccetera?!? Altro che gli avvocaticchi (come giustamente li chiama­va Vittorio Alfieri) della Rivoluzione Francese! Al­tro che i cupi e isterici boia del Terrore, i Marat e i Danton e i Saint-Just e i Robespíerre! Erano tipi, i Padri Fondatori, che il greco e il latino lo cono­scevano come gli insegnanti italiani di greco e di latino (ammesso che ne esistano ancora) non lo conosceranno mai. Tipi che in greco s'eran letti Aristotele e Platone, che in latino s'eran letti Se­neca e Cicerone, e che i principii della democrazia greca se l'eran studiati come nemmeno i marxisti del mio tempo studiavano la teoria del plusvalore. (Ammesso che la studiassero davvero). Jefferson conosceva anche l'italiano. Lui diceva «toscano». In italiano parlava e leggeva con gran speditezza. Infatti con le duemila piantine di vite e le mille piantine di olivo e la carta da musica che in Virgi­nia scarseggiava, nel 1774 il medico fiorentino Fi­lippo Mazzei gli aveva portato varie copie d'un li­bro scritto da un certo Cesare Beccaria e intitola­to Dei Delitti e delle Pene. Quanto all'autodidatta Franklin, era un genio. Scienziato, stampatore, edi­tore, scrittore, giornalista, politico, inventore. Nel 1752 aveva scoperto la natura elettrica del fulmine e aveva inventato il parafulmine. Scusa se è poco. E fu con questi leader straordinari, questi uomini di grande cultura e di grande qualità, che nel 1776 anzi nel 1774 i contadini spesso analfabeti e co­munque ineducati si ribellarono all'Inghilterra. 
Fecero la guerra d'Indipendenza, la Rivoluzione Americana. 
La fecero, nonostante i fucili e la polvere da sparo, nonostante i morti che ogni guerra co­sta, senza i fiumi di sangue della futura Rivoluzio­ne Francese. La fecero senza la ghigliottina, in­somma, senza i massacri della Vandea e di Lione e di Tolone e di Bordeaux. La fecero con un foglio che insieme al bisogno dell'anima, il bisogno d'a-vere una patria, concretizzava la sublime idea del­la libertà anzi della libertà sposata all'uguaglianza. La Dichiarazione d'Indipendenza. «We hold the­se Truths to be self-evident... Noi riteniamo evi­denti queste verità. Che tutti gli Uomini sono creati uguali. Che sono dotati dal Creatore di cer­ti inalienabili Diritti. Che tra questi Diritti v'è il 
diritto alla Vita, alla Libertà, alla Ricerca della Fe­licità. Che per assicurare questi Diritti gli Uomini devono istituire i governi...». E quel foglio che dalla Rivoluzione Francese in poi tutti gli abbia­mo bene o male copiato, o al quale ci siamo ispi­rati, costituisce ancora la spina dorsale dell'Ame-rica. La linfa vitale di questa nazione. Sai perché? Perché trasforma i sudditi in cittadini. Perché tra­sforma la plebe in Popolo. Perché la invita anzi le ordina di ribellarsi alla tirannia, di governarsi, d'esprimere le proprie individualità, di cercare la propria felicità. (Cosa che per un povero, anzi per 
74 
un plebeo, significa anzitutto arricchirsi). Tutto il contrario di ciò che il comunismo faceva proiben­do alla gente di ribellarsi, governarsi, esprimersi, arricchirsi, e mettendo Sua Maestà lo Stato al po­sto dei soliti re. « Il comunismo è un regime mo­narchico, una monarchia di vecchio stampo. In quanto tale taglia le palle, agli uomini. E quando a un uomo gli tagli le palle, non è più un uomo» diceva mio padre. Diceva anche che invece di ri­scattare la plebe il comunismo trasformava tutti in plebe. Rendeva tutti morti di fame. 
Bè, secondo me l'America riscatta la ple­be. Sono tutti plebei, in America. Bianchi, neri, gialli, marroni, viola. Stupidi, intelligenti, poveri, ricchi. Anzi i più plebei sono proprio i ricchi. Nel­la maggioranza dei casi, certi piercoli! Rozzi, ma­leducati. Lo vedi subito che non hanno mai letto Monsignor della Casa, che non hanno mai avuto nulla a che fare con la raffinatezza e il buon gusto e la sophistication. Nonostante i soldi che spre­cano nel vestirsi son così ineleganti che, in para-gone, la regina d'Inghilterra sembra chic. Però sono riscattati, perdio. E a questo mondo non c'è nulla di più forte, di più potente, di più inesora­bile, della plebe riscattata. Ti rompi sempre le corna, con la Plebe Riscattata. E, in un modo o nell'altro, con l'America le corna se le sono sem­pre rotte tutti. Inglesi, tedeschi, messicani, russi, 
nazisti, fascisti, comunisti... Da ultimo se le sonrotte perfino i vietnamiti. Dopo la vittoria sondovuti scendere a patti, con gli americani, equando lex presidente Clinton è andato a fargliuna visitina hanno toccato il cielo con un dito.«Bienvenu, Monsieur le Président, bienvenu! Facciamo business con America, oui? Boku money,tanti soldi, oui?». Il guaio è che i figli di Allah nonsono vietnamiti. E con loro la faccenda sarà dura.Molto lunga, molto difficile, molto dura. Ammenoché il resto dellOccidente non smetta di farsela addosso. E ragioni un po e dia una mano. Papa compreso.
(Mi consenta una domanda, Santità: è vero che tempo fa Lei chiese ai figli di Allah di perdonare le Crociate fatte dai Suoi predecessori perriprendersi il Santo Sepolcro? Boh! Ma loro Lehanno mai chiesto scusa per il fatto desserselopreso? Le hanno mai chiesto scusa per il fattodaver soggiogato per oltre sette secoli la cattolicissima penisola iberica, tutto il Portogallo e trequarti della Spagna, sicché se nel 1490 Isabella diCastiglia e Ferdinando dAragona non si fosserodati una mossa oggi in Spagna e in Portogallo siparlerebbe ancora arabo? La cosa mi incuriosisceperché a me non hanno mai chiesto scusa per icrimini che fino allalba del milleottocento hannocommesso lungo le coste della Toscana e nel Ma
76 
re Tirreno dove mi rapivano i nonni, gli mettevano le catene ai piedi e ai polsi e al collo, li portavano ad Algeri o a Tunisi o in Turchia, li vendevano nei bazaar, li tenevano schiavi vita naturaldurante, gli tagliavan la gola ogni volta che tentavano di scappare. Perbacco, Santità! Lei sè datotanto da fare perché lUnione Sovietica crollasse.La mia generazione, una generazione che ha vissuto lintera vita nellattesa cioè nel terrore dellaTerza Guerra Mondiale, deve ringraziare ancheLei del miracolo a cui nessuno di noi credeva dipoter assistere: unEuropa libera dallincubo delcomunismo, una Russia che chiede dentrare nel-la Nato, una Leningrado che si chiama di nuovoPietroburgo, un Putin che è il miglior amico diBush. Il suo miglior alleato. E dopo aver contribuito a tutto questo Lei fa locchiolino a chi èmille volte peggiore di Stalin, chiede scusa a chiLe rubò il Santo Sepolcro e magari vorrebbe rubarLe il Vaticano?!?). 
Non sto parlando, ovvio, agli avvoltoiche se la godono a veder le immagini delle macerie e ridacchiano bene- agli- americani-gli-sta-be-ne. Sto parlando alle persone che pur non esseri
do stupide o cattive, si cullano ancora nella pru­denza e nel dubbio. E a loro dico: sveglia, gente, sveglia! Intimiditi come siete dalla paura d'andar contro corrente oppure d'apparire razzisti, (pa­rola oltretutto impropria perché il discorso non è su una razza, è su una religione), non capite o non volete capire che qui è in atto una Crociata alla Rovescia. Abituati come siete al doppio gio­co, accecati come siete dalla miopia, non capite o non volete capire che qui è in atto una guerra di re­ligione. Voluta e dichiarata da una frangia di quel­la religione forse. (Forse?). Comunque una guerra di religione. Una guerra che essi chiamano jihad: Guerra Santa. Una guerra che non mira alla con­quista del nostro territorio forse, (forse?), ma che certamente mira alla conquista delle nostre ani-me. Alla scomparsa della nostra libertà e della nostra civiltà. All'annientamento del nostro mo­do di vivere e di morire, del nostro modo di pre­gare o non pregare, del nostro modo di mangiare e bere e vestirci e divertirci e informarci... Non capite o non volete capire che se non ci si oppo­ne, se non ci si difende, se non si combatte, la Jihad vincerà. E distruggerà il mondo che bene o male siamo riusciti a costruire, a cambiare, a mi­gliorare, a rendere un po' più intelligente cioè meno bigotto o addirittura non bigotto. Distrug­gerà la nostra cultura, la nostra arte, la nostra 
scienza, la nostra morale, i nostri valori, i nostri piaceri... Cristo! Non vi rendete conto che gli Usama Bin Laden si ritengono autorizzati a ucci­dere voi e i vostri bambini perché bevete il vino o la birra, perché non portate la barba lunga o il chador anzi il burkah, perché andate al teatro e al cinema, perché ascoltate la musica e cantate le canzonette, perché ballate nelle discoteche o a casa vostra, perché guardate la televisione, per­ché portate la minigonna o i calzoncini corti, per­ché al mare o in piscina state ignudi o quasi ignu­di, perché scopate quando vi pare e dove vi pare e con chi vi pare? Non v'importa neanche di que­sto, scemi? Io sono atea, graziaddio. Irrimedia­bilmente atea. E non ho alcuna intenzione d'esser punita per questo da quei barbari che invece di lavorare e contribuire al miglioramento dell'uma-nità stanno sempre col sedere all'aria cioè a pre­gare cinque volte al giorno. 
Da vent'anni lo dico, da vent'anni. Con una certa mitezza, non con questa collera e questa passione, vent'anni fa su tutto ciò scrissi un arti­colo di fondo. Era l'articolo di una persona abi­tuata a stare con tutte le razze e tutti i credi, d'una cittadina abituata a combattere tutti i fascismi e tutte le intolleranze, d'una laica senza tabù. Ma era anche l'articolo di una persona indignata con chi non sentiva il puzzo di Guerra Santa a venire, 
79 
e ai figli di Allah gliene perdonava un po' troppe. Feci un ragionamento che suonava pressappoco così, vent'anni fa. «Che senso ha rispettare chi non rispetta noi? Che senso ha difendere la loro cultura o presunta cultura quando loro disprezza­no la nostra? Io voglio difendere la nostra, e v'informo che Dante Alighieri mi piace più di ' Omar Khayyam». Apriti cielo. Mi crocifissero. «Razzista, razzista! ». Furono le cicale di lusso an­zi i cosiddetti progressisti (a quel tempo si chia­mavano comunisti) a crocifiggermi. Del resto l'in-sulto razzista-razzista me lo presi anche quando i sovietici invasero l'Afghanistan. Li ricordi i bar­buti con la sottana e il turbante che prima di spa-rare il mortaio, anzi a ciascun colpo di mortaio, berciavano le lodi del Signore: Allah-akbar, Dio-è-grande, Allah-akbar? Io li ricordo eccome. E a veder accoppiare la parola Dio al colpo di mor­taio, mi venivano i brividi. Mi pareva d'essere nel Medioevo e dicevo: «I sovietici sono quello che sono. Però bisogna ammettere che a far quella guerra proteggono anche noi. E li ringrazio». Ria­priti cielo. «Razzista, razzista!». Nella loro cecàg­gine non volevan neanche sentirmi parlare delle mostruosità che i figli di Allah commettevano sui militari sovietici fatti prigionieri. Ai militari sovie­tici segavano le gambe e le braccia, rammenti? Un vizíetto cui s'erano già abbandonati in Libano coi 
80 
prigionieri cristiani ed ebrei. (Né è il caso di mera­vigliarsi visto che nell'Ottocento lo facevano sem­pre ai diplomatici e agli ambasciatori, soprattutto inglesi. Posso fornirti i nomi e le date, e nel frat-tempo rileggiti Kipling. Anzi a loro tagliavano an­che la testa e con la testa ci giocavano al polo. Le gambe e le braccia, invece, le esponevano nelle piazze o al bazaar). Tanto che gliene importava, alle cicale di lusso, d'un povero soldatino ucraino che giaceva in un ospedale con le braccia e le gambe segate? Semmai, applaudivano gli ameri­cani che rincretiniti dalla paura dell'Unione So­vietica riempivan di armi l'eroico-popolo-afgano. Addestravano i barbuti e coi barbuti (Dio li per-doni, io no) un barbutissimo di nome Usama Bin Laden. «Via i russi dall'Afghanistaaan! I russi de­vono andarsene dall 'Afghanistaaan!». Bè, i russi se ne sono andati. Contenti? E dall'Afghanistan i barbuti del barbutissimo Usama Bin Laden sono arrivati a New York con gli sbarbati siriani, egi­ziani, iracheni, libanesi, palestinesi, sauditi, tuni­sini, algerini che componevano la banda dei di­ciannove kamikaze identificati. Contenti? Peggio. Ora qui si parla del prossimo attacco che il terro­rismo islamico intende scatenare con le armi bat­teriologiche cioè con le malattie in grado di fare una strage ben più grossa di quella compiuta l' l i settembre dai kamikaze. Ogni sera e ogni mattina 
81 
i telegiornali parlano di antrace e di vaiolo: i due morbi più temuti perché più facili a distribuirsi. A intensificare il dramma ci si è messo anche uno scienziato dell'Uzbekistan che anni fa scappò dal-l'Unione Sovietica per rifugiarsi in America. E ap­parso sullo schermo della Cnn e ha detto: «Don't take it easy, non prendetela alla leggera. Anche se non s'è ancora scatenata, questa minaccia è la più realistica di tutte. Può materializzarsi domani, può materializzarsi tra un anno o due o più. Pre­paratevi». Ergo, nonostante le parole di Bobby e di Giuliani, la gente ha paura. Contenti? 
Alcuni non sono né contenti né sconten­ti. Se ne fregano e basta. Tanto l'America è lonta­na. Tra l'Europa e l'America c'è un oceano, pensa­no. Eh, no, sbagliate: c'è un filo d'acqua. Perché quando è in ballo il destino dell'Occidente, la so­pravvivenza della nostra civiltà, New York siamo noi. L'America siamo noi. Noi italiani, noi france-si, noi inglesi, noi tedeschi, noi svizzeri, noi au­striaci, noi olandesi, noi ungheresi, noi slovacchi, noi polacchi, noi scandinavi, noi belgi, noi spa­gnoli, noi greci, noi portoghesi eccetera. Ed anche noi russi che, coi mussulmani della Cecenia, a Mo­sca ci siamo beccati la nostra porzione di stragi. Se crolla l'America, crolla l'Europa. Crolla l'Occi-dente, crolliamo noi. E non solo in senso finanzia­rio cioè nel senso che, mi pare, preoccupa di più 
82 
gli italiani anzi gli europei. (Una volta, ero giovane 
e ingenua, dissi ad Arthur Miller: «Gli americani 
misurano tutto coi soldi, non si preoccupano che 
dei soldi». E Arthur Miller mi rispose: «Voi no?»). 
In tutti i sensi crolliamo, cari miei. E al posto del­le campane ci ritroviamo i muezzin, al posto delle minigonne ci ritroviamo il chador anzi íl burkah, al posto del cognacchino ci ritroviamo il latte di cam­mello. Neanche questo capite, neanche questo vo­lete capire, scemi?!? Blair lo ha capito. Subito do-po la tragedia è venuto qui e ha portato anzi rin­novato a Bush la solidarietà degli inglesi. Non una solidarietà espressa con le chiacchiere e i piagni­stei: una solidarietà basata sulla caccia ai terroristi e sull'alleanza militare. Chírac, no. Come sai, dopo la catastrofe è venuto qui. Una visita prevista da tempo, non una visita ad hoc. Ha visto le macerie delle due Torri, ha saputo che i morti sono un nu­mero incalcolabile anzi inconfessabile, m.a non s'è sbilanciato. Durante l'intervista alla Cnn ben quat­tro volte Christiane Amanpour gli ha chiesto in qual modo e in qual misura intendesse schierarsi contro questa Jihad. E per quattro volte egli ha evitato la risposta, è sgusciato via come un'anguil-la. Veniva voglia di gridargli: «Monsieur le Prési­dent! Ricorda lo sbarco in Normandia? Lo sa quanti americani creparono in Normandia per cacciare i nazisti dalla Francia?». 
Escluso Blair, del resto, neanche fra gli altri europei vedo Riccardi Cuor di Leone. E tan­tomeno ne vedo in Italia dove a due settimane dalla catastrofe il governo non ha ancora indivi­duato quindi arrestato alcun complice o sospetto complice di Usama Bin Laden. Perdio, signor ca­valiere, perdio! In ogni paese d'Europa è stato in­dividuato e arrestato qualche complice o sospetto complice! In Francia, in Germania, in Inghilterra, in Spagna... Ma in Italia dove le moschee di Mila­no e di Torino e di Roma traboccano di mascal­zoni che inneggiano a Usama Bin Laden, di terro­risti o aspiranti terroristi cui piacerebbe tanto far saltare in aria la Cupola di San Pietro, nessuno. Nulla. Nessuno. Mi spieghi, signor cavaliere: son così incapaci i Suoi poliziotti e carabinieri? Son così coglioni i Suoi servizi segreti? Son così ad­dormentati i Suoi funzionari? E son tutti stinchi di santo, tutti estranei a ciò che è successo e suc­cede, i figli di Allah che ospitiamo? Oppure a fa­re le indagini giuste, a individuare e arrestare chi finoggi non avete individuato e arrestato, Lei te-me di subire il solito ricatto razzista-razzista? Io, vede, no. Cristo! Io non nego a nessuno il diritto di avere paura. Mille volte ho scritto, ad esempio, che chi non ha paura della guerra è un cretino e chi vuol far credere di non avere paura alla guer­ra è insieme un cretino e un bugiardo. Ma nella 
Vita e nella Storia vi sono casi in cui non è lecito aver paura. Casi in cui aver paura è immorale e in-civile. E quelli che per debolezza o mancanza di coraggio o abitudine a tenere il piede in due staf­fe si sottraggono a questa tragedia a me sembra­no, oltre che codardi, sciocchi e masochisti. 
Masochisti, sì, masochisti. E a tal propo­sito, vogliamo farlo questo discorso su ciò che chiami Contrasto-fra-le-Due-Culture? Bè, se vuoi proprio saperlo, a me dà fastidio perfino parlare di due culture: metterle sullo stesso pia­no come se fossero due realtà parallele, di ugua­le peso e di uguale misura. Perché dietro alla no­stra civiltà c'è Omero, c'è Socrate, c'è Platone, c'è Aristotele, c'è Fidia, perdio. C'è l'antica Gre-cia col suo Partenone, la sua scultura, la sua ar­chitettura, la sua poesia, la sua filosofia, la sua scoperta della Democrazia eccetera. C'è l'antica Roma con la sua grandezza, il suo concetto della Legge, la sua letteratura, i suoi palazzi, i suoi an­fiteatri, i suoi acquedotti, i suoi ponti, le sue stra­de. C'è un rivoluzionario, quel Cristo morto in croce, che ci ha insegnato (e pazienza se non lo abbiamo imparato) il concetto dell'amore e della 
giustizia. C'è anche una Chiesa che ci ha dato l'Inquisizione, d'accordo, che mi ha torturato e bruciato mille volte sul rogo, che mi ha oppresso per secoli, che per secoli mi ha costretto a scol­pire e dipingere solo Cristi e Madonne, che mi ha quasi ammazzato Galileo Galilei. Me lo ha umi­liato, me lo ha zittito. Però ha dato anche un gran contributo alla Storia del Pensiero. Neanche un'atea come me può negarlo. E poi c'è il Rina­scimento. C'è Leonardo da Vinci, c'è Michelan­gelo, c'è Raffaello. C'è la musica di Bach e di Mozart e di Beethoven, su su fino a Rossini e Do­nizetti e Verdi and Company. Quella musica sen­za la quale noi non sappiamo vivere, e che nella loro cultura o supposta cultura è proibita. Guai se fischi una canzonetta o muguli il coro del Na­bucco. («Al massimo posso concederle qualche marcia pei soldati» mi disse Khomeini). E infine c'è la Scienza, perdio, e la tecnologia che ne de­riva. Una scienza che in pochi secoli ha fatto sco­perte da capogiro, compiuto meraviglie da Mago Merlino, perbacco! Copernico, Galileo, Newton, Darwin, Pasteur, Einstein, (e dico i primi nomi che mi vengono in mente), non eran mica segua­ci di Maometto. O mi sbaglio? Il motore, il tele­grafo, l'elettricità, il radio, la radio, il telefono, la televisione non si devono mica ai mullah e agli ayatollah. O mi sbaglio? Le navi a vapore, il tre­
no, l'automobile, l'aereo, le astronavi con cui sia­mo andati sulla Luna e su Marte e presto andre-mo chissà dove, lo stesso. O mi sbaglio? Il tra­pianto del cuore, del fegato, dei polmoni, degli occhi, le cure del cancro, la scoperta del genoma, idem. O mi sbaglio? E anche se tutto questo fos­se roba da buttar via, ma non mi sembra proprio, dimmi: dietro l'altra cultura, la cultura dei bar­buti con la sottana e il turbante, che c'è? 
Boh! Cerca cerca, io non ci trovo che Maometto col suo Corano e Averroè coi suoi me­riti di studioso, (i Commentari su Aristotele ecce­tera), e il solito `Ornar Khayyàm. Arafat ci trova anche i numeri e la matematica. Di nuovo ber­ciandomi addosso, di nuovo coprendomi di saliva, nel 1972 mi disse che la sua cultura era superiore alla mia. Molto superiore alla mia, (lui può usarla la parola «superiore»?), perché i suoi nonni aveva­no inventato i numeri e la matematica. Ma Arafat ha la memoria corta, oltre che l'intelligenza debo­le. Per questo cambia idea e si smentisce ogni cin­que minuti. Caro il mio Arafat, (si fa così per dire), i suoi nonni non hanno inventato i numeri e la ma­tematica: hanno inventato la grafia dei numeri che anche noi infedeli adopriamo. E la matematica non è stata concepita da loro o, meglio, da loro e basta. E stata concepita quasi contemporanea­mente da tutte le antiche civiltà. In Mesopotamia, 
in Grecia, in India, in Cina, in Arabia, in Egitto, tra i Maya... Bando alle chiacchiere, parolaio: i suoi nonni non ci hanno lasciato che qualche bel­la moschea e una religione da Medioevo. Un libro col quale da millequattrocento anni mi rompono le scatole più di quanto i cristiani me le rompano con la Bibbia o gli Evangeli. Gli ebrei, con la To­rah. E chiarito tale punto, vediamo quali sono i pregi da attribuire a questo Corano che le cicale di lusso rispettano più di Das Kapital. Davvero pre-gi? Dacché i figli di Allah hanno semidistrutto New York, gli esperti dell'Islam non fanno che cantarmi le lodi di Maometto: raccontarmi che il suo Corano predica la pace e la fratellanza e la giu­stizia. (Lo dice anche Bush. Per tenersi buoni i ventiquattro milioni di americani arabo-mussul-mani, convincerli a spifferare quel che sanno sugli eventuali parenti o amici o conoscenti devoti a Usama Bin Laden, non fa che ripeterlo. Povero Bush). Ma in nome della logica: se questo Corano è tanto giusto e fraterno e pacifico, come la met­tiamo con la storia dell'Occhio-per-Occhio-e-Dente-per-Dente? Come la mettiamo con la fac­cenda del chador anzi del burkah cioè il lenzuolo che copre il volto delle mussulmane più disgrazia­te, sicché per dare una sbirciata al prossimo devon guardare attraverso una fitta rete posta all'altezza degli occhi? Come la mettiamo con la poligamia e 
88 
col principio che le donne debbano contare meno dei cammelli, che non debbano andare a scuola, non debbano andare dal dottore, non debbano farsi fotografare eccetera? Come la mettiamo col veto degli alcoolicí e la pena di morte per chi li be­ve? Come la mettiamo con la storia delle adultere lapidate o decapitate? Come la mettiamo con la storia dei ladri a cui in Arabia Saudita tagliano la mano, al primo furto la sinistra, al secondo la de­stra, al terzo chissaché? Anche questo sta nel Sacro Libro, sì o no?!? E non mi sembra mica tanto giu­sto. Non mi sembra mica tanto fraterno, tanto pa­cifico. Non mi sembra nemmeno intelligente. E a proposito d'intelligenza: è vero che in Europa gli odierni santoni della sinistra o di ciò che chiama­no sinistra non vogliono udire ciò che dico? È ve­ro che a udirlo danno in escandescenze, strillano inaccettabile-inaccettabile? Si son forse convertiti tutti all'Islam e anziché le Case del Popolo ora fre­quentano le moschee? Oppure strillano così per allinearsi col Papa che su certe cose apre bocca so­lo per chiedere scusa a chi gli rubò il Santo Sepol­cro? Mah! Aveva ragione lo zio Bruno a dire: «L'I-talia, che non ha avuto la Riforma, è il paese che ha vissuto più intensamente la Controriforma». 
Ecco dunque la mia risposta alla tua do­manda sul Contrasto-delle-Due-Culture. Al mon­do c'è posto per tutti. A casa propria tutti fanno 
quello che gli pare. E se in alcuni paesi le donne son così cretine da accettare il chador anzi il len­zuolo da cui si guarda attraverso una fitta rete po­sta all'altezza degli occhi, peggio per loro. Se son così scimunite da accettare di non andar a scuola, non andar dal dottore, non farsi fotografare ecce­tera, peggio per loro. Se son così minchione da spo­sare uno stronzo che vuole quattro mogli, peggio per loro. Se i loro uomini son così grulli da non be-re la birra e il vino, idem. Non sarò io a impedir­glielo. Ci mancherebbe altro. Sono stata educata nel concetto di libertà, io, e la mia mamma diceva: «Il mondo è bello perché è vario». Ma se preten­dono d'imporre le stesse cose a me, a casa mia... Lo pretendono. Usama Bin Laden afferma che l'intero pianeta Terra deve diventar mussulmano, che dob­biamo in massa convertirci all'Islam, che con le buone o con le cattive lui ci convertirà, che a tal scopo ci massacra e continuerà a massacrarci. E questo non può piacere né a me né a voi, ipocriti difensori dell'Islam. A me personalmente mette ad­dosso una gran voglia di rovesciar le carte, ammaz­zare lui. Il guaio è che la cosa non si risolve, non si esaurisce, con la morte di Usama Bin Laden. Per­ché gli Usama Bin Laden sono decine di migliaia, ormai, e non stanno soltanto in Afghanistan o negli altri paesi mussulmani. Stanno dappertutto, e i più agguerriti stanno proprio in Occidente. Nelle no­
90 
stre città, nelle nostre strade, nelle nostre univer­sità, nei gangli della nostra tecnologia. La Crociata alla Rovescia è in atto da tempo. Da ancor prima che, vent'anni fa, lo dicessi io. E in atto, ed è soste­nuta da una fede nonché da una perfidia parago­nabili soltanto alla fede e alla perfidia di Torque­mada quando gestiva l'Inquisizione. Infatti trattare con loro è impossibile. Ragionarci, impensabile. Trattarli con indulgenza o tolleranza o speranza, un suicidio. E chi crede il contrario è un illuso. 
Te lo dice una che quel tipo di fanatismo lo ha conosciuto abbastanza bene. In Iran, in Iraq, in Pakistan, in Bangladesh, in Arabia Sau­dita, in Kuwait, in Libia, in Giordania, in Liba­no, e a casa sua. Cioè in Italia. Lo ha conosciuto, sì, ed anche attraverso episodi ridicoli anzi grot­teschi ne ha avuto raggelanti conferme. Io non dimenticherò mai quello che mi accadde all'am-basciata iraniana di Roma quando chiesi il visto per recarmi a Teheran, (intervista a Khomeíni), e mi presentai con le unghie smaltate di rosso. Per loro, segno di immoralità anzi delitto per cui nei paesi più fondamentalisti ti mozzano le dita. Con voce sferzante mi ingiunsero di levare immedia­
tamente quel rosso e, se non gli avessi urlato che cosa gradivo levare a loro anzi tagliare a loro, m'avrebbero mozzato le dita nel mio paese. Non dimentico nemmeno quel che mi accadde a Qom, la città santa di Khomeini, dove in quanto donna venni respinta da tutti gli alberghi. Tutti! Per intervistare Khomeini dovevo mettere il cha­dor, per mettere il chador dovevo togliere i blue-jeans, per togliere i blue-jeans dovevo appartar­mi, e naturalmente avrei potuto effettuare l'ope-razione nell'automobile con la quale ero giunta da Teheran. Ma l'interprete me lo impedì. Lei-è-pazza, signora, lei-è-pazza. A-fare-una-cosa-simile-qui-a-Qom-si-finisce-fucilati. Così di rifiuto in ri­fiuto approdammo all'ex Palazzo Reale dove un custode pietoso ci ospitò. Ci prestò l'ex Sala del Trono. Uno stanzone dove mi pareva d'esser la Madonna che per partorire il Bambin Gesù si ri­fugia insieme a Giuseppe nella stalla scaldata dall'asino e dal bue. Bè, sai che successe? Suc­cesse che a un maschio e a una femmina non spo­sati fra loro il Corano vieta di appartarsi dietro una porta chiusa, e d'un tratto la porta dello stanzone si aprì. Il mullah addetto al Controllo della Moralità irruppe strillando vergogna-vergo-gna, peccato-peccato, e v'era solo un modo per non finire fucilati: sposarsi. Firmare un atto di ma­trimonio a scadenza (quattro mesi) che il mullah 
92 
ci sventolava sulla faccia. Sposarsi. Il guaio è che l'interprete aveva una moglie spagnola. Una certa Consuelo per nulla disposta ad accettare la poliga­mia. E io non volevo sposare nessuno. Tantomeno un iraniano con la moglie spagnola e nient'affatto disposta ad accettare la poligamia. Nel medesimo tempo non volevo finir fucilata ossia perdere l'in-tervista con Khomeini. In tal dilemma mi dibat­tevo e... 
Ridi, ne sono certa. Ti sembrano barzel­lette, ne sono certa. Bè, allora il seguito di questo episodio non te lo racconto. Ti lascio con la cu­riosità di sapere se lo sposai o no. E per farti piangere ti racconto la storia dei dodici giovanot­ti impuri (cosa avessero fatto di impuro non s'è mai saputo) che finita la guerra del Bangladesh vidi giustiziare a Dacca. Li giustiziarono sul cam­po dello stadio di Dacca, a colpi di baionetta nel torace o nel ventre, e alla presenza di ventimila fedeli che dalle tribune applaudivano in nome di Allah. «Allah akbar, Dio è grande, Allah akbar». Lo so, lo so: nel Colosseo gli antichi romani, que­gli antichi romani di cui la mia cultura va fiera, si divertivano a veder morire i cristiani dati in pasto ai leoni. Lo so, lo so: in tutti i paesi d'Europa i cristiani, quei cristiani ai quali sia pure a denti stretti riconosco il contributo che hanno dato al-la Storia del Pensiero, si divertivano a veder bru­
ciare gli eretici. Però è trascorso parecchio tem­po, da allora. Nel frattempo siamo diventati un pochino più civili, e anche i figli di Allah dovreb­bero aver compreso che certe cose non si fanno. Però loro le fanno. Dopo i dodici giovanotti im­puri ammazzarono anche un bambino che per salvare il fratello condannato a morte s'era butta­to sui giustizieri. A lui schiacciarono la testa con gli scarponi da militare. E se non ci credi, rileggi la mia cronaca o la cronaca dei giornalisti france-si e tedeschi e inglesi che inorriditi quanto me erano lì con me. Meglio: guardati le fotografie che uno di essi, il tedesco, scattò. Comunque il punto che mi preme sottolineare non è questo. È che, concluso lo scempio, i ventimila fedeli (mol-te donne) lasciarono le tribune e scesero nel cam­po. Non in maniera scomposta, cialtrona, no. In maniera ordinata, solenne. Lentamente compose­ro un corteo e, sempre salmodiando Allah akbar-Allah akbar passarono sopra i cadaveri. Li di­strussero come le due Torri di New York. Li ri­dussero a un tappeto sanguinolento di ossa spiac­cicate. 
Ah! Potrei continuare all'infinito con queste storie. Potrei dirti cose mai dette, mai pubblicate. Perché sai qual è il problema della gente come me, ossia della gente che ne ha viste troppe? È che a un certo punto si abitua alle in­
giustizie, agli orrori. A riferirli ci sembra di ma­sticare roba già masticata, tediosa, e non si riferi­scono più. Sulla crudeltà della poligamia racco­mandata dal Corano e mai condannata dalle cica­le di lusso, ad esempio, potrei raccontarti quel che a Karachi mi raccontò Ali Bhutto: il Capo di Stato pakistano morto impiccato dai suoi avver­sari estremisti anzi dall'osceno generale Zia. Co­nobbi bene Ali Bhutto. Per intervistarlo rimasi quasi quindici giorni al suo fianco. E una sera, senza che lo sollecitassi, mi confidò la storia del suo primo matrimonio. Matrimonio celebrato contro la sua volontà anzi nonostante la sua di­sperazione, quando egli aveva meno di tredici an­ni. Per moglie, una cugina che era già una donna. Me la confessò tra le lacrime. Una lacrima gli scendeva lungo il naso e gli finiva in bocca dove la leccava. Poi ci ripensò, se ne pentì. Mi chiese di togliere alcuni particolari e io lo feci perché ho sempre avuto un gran rispetto per la privacy del­la gente, Capi di Stato inclusi. Anzi mi ha sempre dato un gran disagio ascoltare le loro faccende personali. (Ricordo con quale slancio a Gerusa­lemme interruppi Golda Meir che, pure lei non sollecitata, mi confidava la storia del suo infelice rapporto col marito: «Golda, è proprio sicura di volermi dire certe cose?»). Dopo aver pubblicato l'intervista priva dei particolari che mi aveva 
95 
chiesto di togliere, tuttavia, mi capitò di rivedere Bhutto che di nuovo pentito disse: «Sa, sbagliai a chiederle di purgare la storia del mio primo ma­trimonio. Un giorno dovrebbe scriverla per inte­ro». E la storia per intero va al di là del ricatto che egli aveva subìto per sposare a meno di tredici anni la cugina che era già una donna. «Se fai il bravo, se consumi il matrimonio, ti regaliamo un paio di pattini». (O di mazze da cricket? Non ri­cordo). Infatti include la festa nuziale alla quale la sposa non partecipò in quanto femmina cioè essere inferiore. E con la festa nuziale, la notte in cui il matrimonio pagato coi pattini o le mazze da cricket avrebbe dovuto essere consumato. «Non lo consumammo... Ero proprio un bambino... Non sapevo da che parte incominciare... E inve­ce d'aiutarmi lei piangeva. Piangeva, piangeva. Ergo, mi misi a piangere anch'io. Poi stanco di piangere mi addormentai, e l'indomani la lasciai per recarmi a studiare in Inghilterra. L'avrei rivi­sta soltanto dopo il mio secondo matrimonio, quando ero ormai innamorato della mia seconda moglie e... Come dirlo? Io non sono un cultore della castità, e spesso vengo accusato d'essere un donnaiolo. Eppure dalla mia prima moglie non ho avuto figli. Voglio dire, non l'ho mai messa in condizione d'avere figli... Nonostante la sua gra­zia e la sua bellezza, l'incubo di quella notte me 
96 
lo ha sempre impedito. Non ci sono mai riuscito. E quando vado da lei che vive sola come un cane abbandonato a Larkana, che morirà senza aver mai toccato un uomo perché se tocca un altro uo­mo commette adulterio e finisce lapidata, mi ver­gogno di me stesso e della mia religione. E una co-sa spregevole, la poligamia. E una cosa spregevole il matrimonio combinato...». (Ecco, Bhutto. Ovun­que Lei sia, e pazienza se non è in nessun posto fuorché sottoterra, l'ho mantenuta la mia promes­sa. L'ho scritta per intero la sua triste storia). 
Soprattutto sul disprezzo con cui i mus­sulmani trattano noi donne, potrei dirti cose da rizzare i capelli in testa: altro che gli episodi di Ro­ma e di Qom! Altro che le unghie rosse e il mul­lah addetto al Controllo della Moralità! Ai loro occhi, neanche morte le donne hanno importan­za. Nel 1973, ad Amman, ne parlai con re Hussein di Giordania. Un tipo che secondo me era mus­sulmano quanto io sono cattolica. E così simpati­co, intelligente, civile, che veniva spontaneo chie­dersi se fosse davvero nato e cresciuto all'ombra dei minareti. Pensa che una volta (a quel tempo mi capitava d'incontrarlo abbastanza spesso) gli 
dissi: «Maestà, devo confessarle che essendo re­pubblicana mi dà tanto fastidio chiamarla Mae­stà! ». E con una gran risata lui rispose: «Mi chia­mi Hussein e basta!». Poi. aggiunse che il lavoro di re era un lavoro come un altro. «A job like an­other one». Gliene parlai, di quel disprezzo, per raccontargli che cosa mi avevan fatto durante un bombardamento israeliano i fidayin palestinesi d'una base segreta in Giordania. Loro s'erano ri­fugiati dentro un solido bunker ed io, creatura in­feriore quindi da sacrificare per divertimento, ero stata chiusa a chiave dentro un deposito di esplo­sivi. (Non ti dico che accidente mi prese quando, avendoli uditi sghignazzare, accesi un fiammife­ro per guardar dov'ero e vidi quelle casse con la scritta Explosive-Dynamite-Explosive). S'arrabbiò tanto, il civile Hussein. «Nel mio paese, nel mio regno!» ansimava. Ma paragonate alle sevizie che da secoli i figli di Allah infliggono alle loro donne, certe crudeltà sono quisquilie. E per convincerte­ne voglio parlarti di ciò che l'altra sera vidi alla te­levisione. Un documentario girato recentemente a Kabul da una bravissima giornalista anglo-afga-na di cui m'ha colpito la voce morbida e triste, il volto mesto e deciso. Un documentario neanche perfetto, tecnicamente parlando, ma così agghiac­ciante che m'ha colto impreparata anche se i tito­li di testa m'avevano messo sul chi-va-là. «We 
98 
warn our spectators. Avvertiamo i nostri spet­tatori. This program contains very disturbing ima­ges. Questo programma contiene immagini molto moleste». 
L'hanno dato in Italia? Bè, che l'abbiano dato o no, te lo dico io quali sono le immagini molto moleste. Sono quelle che mostrano l'ese-cuzione di tre donne colpevoli di non si sa cosa. Esecuzione che si svolge nella piazza centrale di Kabul. Più che una piazza, un desolato parcheg­gio. E in questo desolato parcheggio d'un tratto arriva un camioncino da cui scendono tre donne coperte dal lenzuolo coi bucolini all'altezza degli occhi, insomma il burkah. Il maledetto burkah in confronto al quale il chador sembra un succinto costume da bagno. Quello della prima donna è marrone, quello della seconda è bianco, quello della terza è grigio. La donna col burkah marro­ne è chiaramente terrorizzata. Barcolla, non si regge in piedi. La donna col burkah bianco pro-cede con passo smarrito, quasi temesse d'inciam-pare e farsi male. La donna col burkah grigio, molto bassa e molto minuta, cammina invece con piglio sicuro e a un certo punto si ferma. Fa il ge­sto di sorreggere le due compagne, rincuorarle, ma un barbuto con la sottana e il turbante inter­viene bruscamente e le separa. A spintoni le co­stringe a inginocchiarsi sul selciato. Tutto avviene 
mentre i passanti attraversano la piazza, mangiano datteri o si infilano le dita nel naso come se lacosa non li riguardasse. Soltanto uno, in fondo,osserva un po incuriosito. Lesecuzione si svolgein maniera sbrigativa. Senza letture di sentenza,senza tamburi, senza plotoni di militari, cioè senza cerimonie o pretese di solennità. Le tre donnesi sono appena inginocchiate sullasfalto che ilboia, un altro barbuto con la sottana e il turban-te, sbuca da non si sa dove con un mitra nella mano destra. Lo tiene come se fosse la borsa dellaspesa. Camminando lemme e annoiato, muovendosi come chi ripete gesti a lui consueti e forsequotidiani, va verso di loro che aspettano immobili e che essendo immobili non sembrano nemmeno esseri umani. Sembrano fagotti posati perterra. Le raggiunge alle spalle e senza indugio,cogliendoti di sorpresa, spara a bruciapelo nellanuca di quella col burkah marrone che subito cade in avanti. Stecchita. Poi, sempre lemme e annoiato, si sposta dun metro e spara nella nuca diquella col burkah bianco che cade nel medesimomodo. Anzi proprio sulla faccia. Poi si sposta an-cora dun metro, sosta un attimo. Si gratta i genitali, quindi spara nella nuca di quella col burkahgrigio che anziché cadere in avanti rimane unlungo minuto inginocchiata e col busto eretto.Fieramente eretto. Infine crolla sul fianco destro e in un ultimo gesto di rivolta solleva un lembo della stoffa per mostrare le gambe. Ma imperturbabile lui gliele copre e chiama i becchini che sveltiagguantano i tre cadaveri per i piedi. Lasciandosullasfalto tre larghi nastri di sangue li trascinanvia come sacchi di spazzatura e sullo schermo appare il Ministro degli Esteri nonché della Giustizia signor Wakil Motawakil. (Sì, ho preso il nome.Non si sa mai quali opportunità offra la vita. Ungiorno potrei incontrarlo lungo una strada deserta, e per ucciderlo potrei aver bisogno daccerta-re la sua identità. «Are you, è lei, Mister WakilMotawakil?»).
Mister Wakil Motawakil. Molto grasso, molto in-È un lardone sui trenta o quarantanni, turbantato, molto barbuto, molto baffuto, e conuno stridulo accento da castrato. Parlando delletre donne gongola contento, ondeggia come unapentola di gelatina, e squittisce: «This is a very joyful day, questo è un giorno di grande gioia. Todaywe gave back peace and security to our city. Oggiabbiamo restituito pace e sicurezza alla nostracittà». Però non dice in qual modo le tre donneabbiano tolto pace e sicurezza alla città, per qua-le colpa o delitto siano state condannate e giustiziate. Serano forse tolte il burkah? Avevan forsescoperto la faccia per bere un bicchier dacqua?Oppure avevano sfidato il divieto di cantare e in
tonato una ninna-nanna ai loro bambini? Amme­noché non si fossero rese colpevoli del delitto più delitto di tutti: ridere. (Sissignori: ridere. Ho det­to ridere. Non lo sapevate che nell'Afghanistan dei Talebani le donne non possono ridere, che gli è proibito perfino ridere?). La serie di interroga­tivi mi strozza finché, svanito Wakil Motawakil, sullo schermo della Tv vedo una saletta piena di ragazze senza il burkah. Ragazze col volto sco­perto, le braccia nude, l'abito scollato. E chi si fa i ricciolini, chi si trucca gli occhi, chi si dipinge le labbra, chi si smalta le unghie di rosso. Chi ride gioiosa, provocatoria. Sicché ne deduco che non siamo più in Afghanistan, che la giovane giorna­lista è tornata a Londra dove vuol consolarci con un finale intriso di speranza. Errore. Siamo anco­ra a Kabul, e la giornalista è in preda a un tale spavento che la sua morbida voce suona roca an­zi strozzata. Con quella voce roca, strozzata, far­fuglia: «Per girare ciò che vedete io e la mia trou­pe prendiamo un grosso rischio. Ci troviamo in­fatti in uno dei luoghi più proibiti della città: un negozio clandestino, un posto pericolosissimo, un simbolo della Resistenza al regime dei Taleba­ni. Un negozio di parrucchiere». E con un brivi­do rammento il male che senza rendermi conto nel 1980 (intervista a Khomeini) feci a un par­rucchiere di Teheran il cui negozio «Chez Bashir­
102 
Coiffeur pour Dames» era stato chiuso dalle squadracce governative quale Luogo di Perdizio­ne e di Peccato. Perché, non prendendo la cosa sul serio ed approfittandomi del fatto che Bashir aveva tutti i miei libri in Farsi, insomma mi leg­geva, lo convinsi a riaprirlo un'oretta per me. Sia­gentile, Bashir. Solo-un'oretta, ho-bisogno-di-la-varmi-la-testa-e-in-camera-mia-l'acqua-calda-non-c'è. Togliendo i sigilli posti dalle squadracce e lasciandomi entrare nel negozio vuoto tremava come un cane bagnato, povero Bashir. Diceva: «Lei non capisce a che cosa mi espone e si espo­ne! Se qualcuno ci scopre o viene a saperlo, io fi­nisco in galera e lei con me». Non ci scoprì nes­suno, quel giorno. Ma otto mesi dopo cioè quan­do tornai a Teheran, (altra brutta storia di cui non ho mai parlato), lo cercai e mi dissero: «Non lo sa? Qualcuno se ne accorse e, partita lei, parlò. Lo arrestarono ed è ancora in prigione». 
Rammento e capisco che le tre donne al mercato sono state uccise perché erano andate dal parrucchiere. Capisco insomma che si trattava di tre combattenti, di tre eroine, e dimmi: è questa la cultura cui alludi quando parli di Contrasto-fra-le-Due-Culture? ! ? Eh, no, caro mio: no. Distratta dal mio amore per la Libertà ho incominciato il di­scorso affermando che al mondo c'è posto per tut­ti. Che la mia mamma diceva il-mondo-è-bello-perché-è-vario. Che se alcune donne sono così sce­me da accettar certe infamie, peggio per loro: l'im-portante-è-che-certe-infamie-non-vengano-impo-ste-a-me. Ma ho detto una cosa ingiusta. Perché a far quel ragionamento ho dimenticato che la Li­bertà scissa dalla Giustizia è una mezza libertà, che difendere la propria libertà e basta è un'offesa alla Giustizia. E implorando il perdono delle tre eroi­ne, di tutte le donne giustiziate seviziate umiliate o sviate dai figli di Allah, sviate al punto di unirsi al corteo che calpestava i morti dello stadio di Dacca, dichiaro che la faccenda mi riguarda eccome. Ci ri­guarda tutti, signori o signore Cicale, e... 
Alle cicale di sesso maschile ossia agli ipocriti che contro il burkah non aprono mai boc­ca e non muovono mai un dito, non ho nulla da dire. Gli abusi che il Corano ordina o consente di commettere sulle donne non rientrano nella loro interpretazione del Progresso o della Giustizia, e il mio sospetto è che in segreto nutrano una forte invidia per Wakil Motawakil. (Beato-lui-che-le-può-giustiziare). Non di rado, infatti, picchiano le mogli. Alle cicale omosessuali, idem. Divorati dalla stizza di non essere del tutto femmine, aborrono perfi­no le poverette che li misero al mondo, e nelle donne non vedono che un ovulo per donare la lo­ro incerta specie. Alle cicale di sesso femminile os­sia alle femministe di cattiva memoria, invece, 
qualcosa da dire ce l'ho. Giù la maschera, false Amazzoni. Ricordate gli anni in cui anziché rin­graziarmi d'avervi spianato la strada cioè d'aver dimostrato che una donna può fare qualsiasi lavo­ro come un uomo o meglio d'un uomo, mi copri­vate di insulti? Ricordate gli anni in cui, anziché portarmi ad esempio, mi definivate sporca-ma-schilista, maiale-maschilista, e mi lapidavate per­ché avevo scritto un libro dal titolo Lettera a un bambino mai nato? («Brutto, brutto, più brutto di così non si può. Durerà una sola estate». Ed an­che: «Quella ha l'utero nel cervello»). Ebbene, dov'è finito il vostro livoroso femminismo? Dov'è finita la vostra presunta bellicosità? Com'è che sulle sorelle afgane, sulle creature assassinate sevi­ziate umiliate dai maiali-maschilisti con la sottana e il turbante, imitate il silenzio dei vostri ometti? Com'è che non organizzate mai una abbaiatina dinanzi all'ambasciata dell'Afghanistan o dell'Ara-bia Saudita o di qualche altro paese mussulmano? Vi siete tutte innamorate del fascinoso Usama Bin Laden, dei suoi occhioni da Torquemada, delle sue labbra cicciute, e di quel che sta sotto la sua sottanaccia? Lo trovate romantico, sognate tutte d'essere stuprate da lui? Oppure delle sorelle mus­sulmane non ve ne importa un cazzo perché le considerate inferiori? In tal caso, chi è razzista qui: io o voi? La verità è che non siete nemmeno 
cicale. Siete e siete sempre state galline cui riesce soltanto starnazzar nel pollaio, coccodè-coccodè-coccodè. O parassite che per tentar d'emergere avete avuto bisogno d'un uomo che vi reggesse lo strascico. 
Stop, e ora lasciami esporre la conclusio­ne del ragionamento. Conclusione che da Kabul ci porterà in Italia e non piacerà a molti, visto che in Italia difendere la propria cultura è diventato peccato mortale. «Al rogo l'eretica, al rogo. Allah Akbar, Allah Akbar». 
Sai, quando mi dispero, non sempre ho dinanzi agli occhi le apocalittiche scene con cui il discorso è incominciato: i corpi che a dozzine ca­dono dalle finestre degli ottantesimi e dei novante­simi e dei centesimi piani, la prima Torre che im­plode e inghiotte sé stessa, la seconda che si scioglie come se fosse un panetto di burro. Spesso alle due Torri che non esistono più si sovrappongono i due millenari Buddha che i Talebani distrussero lo scor­so marzo in Afghanistan. Le due immagini si mi­schiano, si uniscono, diventano la medesima cosa, e penso: ma se ne è già dimenticata, la gente, di quel­lo scempio? Io no. Infatti quando guardo la coppia 
106 
dei piccoli Buddha che tengo nel mio living-room e che un vecchio monaco perseguitato dagli Khmer Rouges mi regalò a Pnomh Penh durante la guerra in Cambogia, mi si stringe il cuore. E anziché due piccoli Buddha d'ottone vedo i due immensi Buddha che incastonati dentro la roccia stavano nella valla-ta di Bamiyan. La vallata da cui mille e mille anni fa transitavano le carovane provenienti dall'Impero Romano e dirette in Estremo Oriente. L'incrocio da cui passava la leggendaria Via della Seta, amalga­ma d'ogni cultura. Li vedo perché di loro so tutto. Che il più antico (Terzo secolo) era alto trentacin­que metri. L'altro (Quarto secolo), quasi cinquanta­quattro metri. Che entrambi avevano il dorso sal­dato alla roccia ed erano coperti di stucco policro­mo. Rosso, giallo, verde, viola. Che avevano il volto e le mani d'oro sicché al sole brillavano in maniera accecante, sembravano mastodontici gioielli. Che all'interno delle nicchie ora vuote come orbite vuo­te le pareti lisce contenevano affreschi di squisita fattura, che fino all'arrivo dei Talebani anche gli af­
freschi erano rimasti intatti... 
Mi si stringe il cuore perché verso le ope­re d'arte io ho il medesimo culto che i mussulma­ni hanno verso la tomba di Maometto. Per me un'opera d'arte è sacra quanto per loro è sacra la Mecca, e più antica è più sacra è. Del resto, per me, ogni oggetto del Passato è sacro. Un fossile, 
una terracottina, una monetina, una qualsiasi testi­monianza di ciò che fummo e di ciò che facemmo. Il Passato mi incuriosisce più del Futuro e non mi stancherò mai di sostenere che il Futuro è un'ipo-tesi, una congettura, una supposizione, cioè una non-realtà. Tutt'al più, una speranza alla quale ten­tiamo di dar corpo coi sogni e le fantasie. Il Passa­to invece è una certezza, una concretezza, una realtà stabilita. Una scuola dalla quale non si pre­scinde perché, se non si conosce il Passato, non si capisce il Presente e non si può tentar di influen­zare il Futuro coi sogni e le fantasie. E poi ogni og­getto sopravvissuto al Passato è prezioso perché porta in sé un'illusione di eternità. Perché rappre­senta una vittoria sul Tempo che logora e appassi­sce e uccide, una sconfitta della Morte. E come le Piramidi, come il Partenone, come il Colosseo, co­me una bella chiesa o una bella sinagoga o una bel­la moschea o un albero millenario, ad esempio le sequoie della Sierra Nevada, i due Buddha di Ba­miyan mi davano questo. Ma quei figli di puttana, quei Wakil Motawakil, me li hanno distrutti. Me li hanno ammazzati. 
Mi si stringe il cuore anche per il modo in cui me li hanno ammazzati: per la consapevo­lezza e il compiacimento con cui hanno commes­so lo scempio. Infatti non li hanno ammazzati in un impeto di follia, un improvviso e temporaneo 
attacco di demenza. Ciò che la legge chiama «in­capacità d'intendere e di volere». Non hanno agi­to con l'irrazionalità e la bestialità dei maoisti ci­nesi che nel 1951 distrussero Lhasa, irruppero nei monasteri poi nella reggia del Dalai Lama e come bufali ubriachi rasero al suolo le vestigia d'una ci­viltà. Bruciarono le pergamene millenarie, spacca­rono i millenari altari, stracciarono i millenari ar­redi dei monaci, ne fecero costumi da teatro, e i Buddha d'oro o d'argento li fusero per ricavarne lingotti da spedire a Pechino. Che la vergogna li soffochi ad saecula saeculorum amen. Lo scempio di Lhasa, vedi, non fu preceduto da un processo. Non avvenne in seguito a una sentenza, non ebbe i caratteri d'una esecuzione decisa in base a nor-me o presunte norme giuridiche. Inoltre, ecco il punto principale, si svolse all'insaputa del mondo cioè senza che nessuno potesse intervenire per im­pedirlo o fermarlo. Nel caso dei Buddha di Ba­miyan ci fu un vero e proprio processo. Ci fu una vera e propria sentenza, poi un'esecuzione decisa in base a norme o presunte norme giuridiche. Un crimine meditato, dunque. Ragionato, consapevo­le, e avvenuto sotto gli occhi del mondo intero che s'era messo in ginocchio per impedirlo. «Vi scongiuriamo, vi supplichiamo, non fatelo. I mo­numenti archeologici sono patrimonio universale e quei Buddha chiusi nella roccia non danno noia 
a nessuno». Si mise in ginocchio l'Onu, si mise in ginocchio l'Unesco, si mise in ginocchio l'Unione Europea. Si misero in ginocchio i paesi vicini o confinanti. La Russia, l'India, la Thailandia, e per-fino la Cina che aveva sullo stomaco il peccatuc­cio di Lhasa. Ma non servì a nella e ricordi il ver­detto emesso dalla Corte Suprema del Tribunale Islamico di Kabul? «Tutte le statue pre-islamiche saranno abbattute. Tutti i simboli pre-islamici sa­ranno spazzati via insieme agli idoli condannati dal Profeta...». I Talebani la emisero il 26 febbraio 2001, (non 1001), cioè lo stesso giorno in cui au­torizzarono le pubbliche impiccagioni negli stadi e tolsero alle donne gli ultimi diritti che erano lo­ro rimasti. (Col diritto di ridere, quello di portare le scarpe col tacco alto e di stare in casa senza le tende nere alle finestre). Ricordi le sevizie che su­bito i due Buddha incominciarono a subire, le mi­tragliate nella faccia, il naso che saltava via, il mento che spariva, la guancia che partiva? Ricor­di la conferenza-stampa del Ministro Qadratullah Jamal? «Poiché temiamo che le granate e i proiet­tili da cannone e le quindici tonnellate di esplosi­vo da noi ammassate ai piedi dei due idoli non sia­no sufficienti, abbiamo chiesto l'aiuto di esperti demolitori nonché d'un paese amico. E poiché la testa e le gambe sono già state abbattute, ritenia­mo che in tre giorni la sentenza possa venir com­
11 0 
pletamente eseguita». (Per esperti-demolitori in­tendi, credo, Usama Bin Laden. Per paese amico, il Pakistan). Infine, ricordi l'esecuzione vera e pro­pria? Quei due scoppi secchi. Quelle due nubi grasse. Sembravano le nubi che sei mesi dopo si sa­rebbero sprigionate dalle due Torri di New York. E io pensai al mio amico Kon-dun. 
Sai, nel 1968 intervistai un uomo straor­dinario. L'uomo più pacifico, più mansueto, più tollerante, più saggio, che abbia mai conosciuto grazie al mio mestiere di giramondo. L'attuale Da­lai Lama, colui che i buddisti chiamano il Buddha vivente. Aveva trentatré anni, a quel tempo. Non molto meno di me. E da nove era un sovrano spo­destato, un papa o meglio un dio in esilio. In quanto tale viveva a Dharamashala: una cittadina del Kashmir, ai piedi dell'Himalaya, dove il go­verno indiano lo ospitava insieme a qualche doz­zina di monaci e qualche migliaio di tibetaní scap­pati da Lhasa. Fu un lungo, indimenticabile in­contro. Ora bevendo tè nella villetta che guarda­va le bianche montagne e gli azzurri ghiacciai dai cristalli aguzzi come coltelli, ora camminando nel giardino colmo di rose, restammo insieme un'in-
tera giornata. Lui a parlare, io ad ascoltare divertita e commossa la sua bella voce fresca e squillante. Oh! Lo aveva capito al primo sguardo, ilmio giovane dio, che ero una donna poco portataalle reverenze. Una donna senza dèí. I suoi occhia mandorla resi ancor più perspicaci dalle lenticerchiate doro mi avevano scrutato bene, all  arrivo. Eppure mi tenne con sé unintera giornata.Nella sua infinita liberalità mi trattò come se fossiunamica di antica data o una ragazza da corteggiare. E dopo che gli ebbi scattato le fotografieche lo ritraevano nelle sue vesti di monaco, feceuna cosa che non ho mai raccontato. Con la scusadel caldo andò a cambiarsi e, al posto del preziososcialle di lana rosso ruggine che portava sulla tunica arancione, indovina che mise. Una T-shirt, unamaglietta, con la figura di Popeye: Braccio di Ferro. Sì, il personaggio dei fumetti. Quello che tienesempre la pipa in bocca e mangia gli spinaci in scatola. E quando tra le risate gli chiesi dove diavoloavesse trovato un simile indumento, perché diavolo lo avesse indossato, rispose serafico: «Lho pre-so al mercato di New Delhi. E lho messo per far-le piacere».
Mi dette unintervista bellissima. Miparlò ad esempio della sua infanzia priva di spensieratezza e di gioia. Quellinfanzia trascorsa sol-tanto coi maestri e coi libri sicché a sei anni studiava già il sanscrito e lastrologia e la letteratura,a dieci la dialettica e la metafisica e lastronomia,a dodici larte di comandare e di governare... Miparlò della sua adolescenza infelice. Quelladole-scenza spesa nella fatica di diventare un monacoperfetto, dominare le tentazioni, spengere i desideri, sicché per spengerli andava nellorto del suocuciniere e coltivava cavoli giganti. «Un metro didiametro, eh?». Mi parlò del suo amore per lameccanica e lelettricità, mi confidò che se avessepotuto scegliersi un mestiere avrebbe fatto ilmeccanico o lelettricista. «A Lhasa mi piacevatanto aggiustare il generatore elettrico e smontare poi rimontare i motori. Nel garage della reggiaavevo scoperto tre vecchie automobili regalatenon so da chi al mio predecessore, il tredicesimoDalai Lama. Due Baby Austin del 1927, una celeste e una gialla, e una Dodge arancione del1931. Erano tutte arrugginite. A forza di lavorarci riuscii a farle funzionare e perfino a guidarle.Peccato che per guidarle non ci fosse posto. ALhasa esistevano solo mulattiere e sentieri». Miparlò anche di Mao Tse Tung che per il diciottesimo compleanno lo aveva invitato a Pechino, eche sedotto dalla sua intelligenza lo aveva tenutocon sé undici mesi. «Io ci rimasi nella speranzache servisse a salvare il Tibet. Invece! Chissà: for-se voleva salvarlo davvero e glielo impedirono. Sa, 
v'era qualcosa di triste, in Mao Tse Tung. Qualco­sa che inteneriva. Aveva sempre le scarpe sudice e il fiato grosso, fumava una sigaretta dopo l'altra anzi accendeva una sigaretta sull'altra, e non di­scuteva che di marxismo. Solo una volta alluse al buddismo, e riconobbe che era una buona reli­gione. Non diceva mai una sciocchezza». Mi parlò anche delle atrocità che i maoisti avevano com­messo nel Tibet. I monasteri saccheggiati e dati alle fiamme, i monaci torturati e sgozzati, i conta­dini cacciati dai campi e massacrati. E la fuga al-la quale era stato costretto. La fuga d'un venti­quattrenne che travestito da soldato esce dalla reggia, strisciando nel buio si mischia alla folla terrorizzata e raggiunge la periferia di Lhasa. Sal­ta in groppa a un cavallo e, braccato da un aereo cinese che vola a bassa quota, per settimane ga­loppa. Si nasconde nelle caverne e galoppa, si ap­piatta nei cespugli e galoppa. Poi di villaggio in villaggio approda in India dove il Pandit Nehru gli dà asilo. Ma è ormai un re che non ha più re­gno, un papa che non ha più chiesa, un dio che ormai viene invitato soltanto ai congressi dei ve­getariani perché mangia solo verdura. Peggio: poiché i suoi sudditi sono sparsi per l'India e il Ne­pal e il Sikkim, alla sua morte sarà praticamente impossibile cercarne il successore: quasi certamen­te egli è l'ultimo dei Dalai Lama. Così a quel puri­
114 
to lo interruppi, gli chiesi: «Santità, potrà mai per­donare i suoi nemici?». Mi guardò sbalordito. Sor­preso, forse offeso, sbalordito. E con quella bella voce fresca, squillante, esclamò: «Nemici? Ma io non li ho mai considerati nemici! Io non ho nemi­ci! Un buddista non ha nemici». 
Io a Dharamashala c'ero arrivata dal Viet­nam, capisci. Quell'anno in Vietnam avevo vissuto sulla mia pelle l'Offensiva del Tet e l'Offensiva di Maggio, l'assedio di Khe Sanh e la battaglia di Hué. Venivo insomma da un mondo dove la pa­rola nemico-enemy-ennemi-nemico si pronuncia­va ogni trenta secondi, faceva parte della nostra vita, era un suono come il suono del nostro re­spiro. Così a udire la frase io-non-ho-nemici, un-buddista-non-ha-nemici, mi sentii girare la testa. Quasi mi innamorai di quel giovanotto con gli occhi a mandorla e la maglietta di Popeye, Brac­cio di Ferro. Lasciandolo gli detti i miei numeri di telefono, cosa che già allora non facevo mai, e gli dissi: «Se viene a Firenze o a New York, San­tità, mi chiami». Invito al quale rispose: «Certa­mente, naturalmente. Ma a condizione che non mi chiami più Santità. Io mi chiamo Kon-dun». Poi non lo rividi più fuorché alla televisione dove notai che invecchiava come me. Le nostre vite avevano preso vie talmente diverse, talmente lon­tane... Soltanto una volta qualcuno mi portò i 
suoi saluti, mi disse: «Il Dalai Lama mi ha chiesto come stai». Io, nemmeno questo. Però in questi trentatré anni mi sono informata meglio sui bud­disti e ho appurato che, al contrario dei mussul­mani cioè del loro occhio -per- occhio- e- dente-per-dente, al contrario dei cristiani che parlano di perdono ma hanno inventato la storia dell'Infer-no, i buddisti non usano mai la parola «nemico». Ho appurato che non hanno mai fatto proseliti con la violenza, non hanno mai compiuto con­quiste territoriali attraverso il pretesto della reli­gione, e il concetto di Guerra Santa non lo con­cepiscon nemmeno. Qualche studioso mi smenti­sce. Nega che il buddismo sia una religione paci­fica e per sostenere la tesi porta ad esempio i mo­naci guerrieri del Giappone. Cosa possibile in quanto ogni famiglia annovera gente di cattivo carattere. Però anche gli studiosi riconoscono che il cattivo carattere di quei monaci guerrieri non era impiegato per far proseliti, e ammettono che la storia del buddismo non registra Feroci Sa­ladini o papi come Leone IX o Urbano II o In­nocenzo II o Pio II o Giulio II. (Li scelgo a ca­saccio perché la lista è troppo lunga). Non anno-vera Dalai Lama che con l'armatura e la spada guidano le soldatesche, in nome di Dio vanno a massacrare il prossimo. Eppure, i figli di Allah rompono le scatole anche ai buddisti. Gli fanno 
saltare in aria le statue, gli impediscono di prati­care la loro religione. E mi chiedo: a chi tocca, a chi toccherà, ora che i Buddha di Bamiyan son saltati in aria come i grattacieli di New York? Ce l'hanno davvero con l'Occidente e basta questi fi­gli di Allah? 
La domanda vale anche se Usama Bin Laden si converte al buddismo e i Talebani diven­tano liberali. Perché Usama Bin Laden e i Taleba­ni, non mi stancherò mai di sostenerlo, sono sol-tanto la più recente manifestazione d'una realtà che esiste da millequattrocento anni. Una realtà sulla quale l'Occidente chiude stupidamente gli occhi. Caro mio, vent'anni fa io li ho visti i figli di Allah al lavoro senza gli Usama Bin Laden e sen­za i Talebani. Li ho visti distrugger le chiese, li ho visti bruciare i crocifissi, li ho visti insozzare le Madonne e urinare sugli altari e trasformare gli al­tari in cacatoi. Li ho visti a Beirut. Quella Beirut che era tanto bella e che oggi, per colpa loro, non esiste praticamente più. Quella Beirut dove erano stati accolti dai libanesi come i tibetaní erano sta­ti accolti dagli indiani a Dharamashala e dove, contrariamente ai tibetani del mio amico Kon­dun, s'erano impossessati della città anzi del pae­se. Col patrocinio del signor Arafat che ora fa la verginella e rinnega il passato di terrorista, vi ave­vano costituito uno Stato dentro lo Stato. Risfo­
glia i giornali, se non te ne ricordi, o rileggi il mio Insciallah. È un romanzo, sì, ma costruito su una realtà storica che migliaia di persone hanno vissu­to e che centinaia di giornalisti hanno testimonia-to poi riferito in tutte le lingue. La storia non si può cancellare. La si può falsare come il Grande Fratello fa nel romanzo di Orwell, la si può igno­rare, la si può dimenticare, ma cancellare no. E sempre a proposito di chi nella cosiddetta sinistra finge di ignorarla o dimenticarla: non le rammen­ta nessuno le sante parole di Lenin «La religione è l'oppio dei popoli»? Non ne tiene conto nessu­no del fatto che tutti i paesi islamici sono vittime d'un regime teocratico, che gratta gratta tutti sono copie o aspiranti copie dell'Afghanistan e dell'Iran? Perdio, non v'è un solo paese islamico che sia go­vernato in modo democratico o almeno laico! Non uno! Perfino quelli soggiogati da una dittatura mi­litare come l'Iraq e la Libia e il Pakistan, perfino quelli tiranneggiati da una monarchia assolutista come l'Arabia Saudita e lo Yemen, perfino quelli retti da una monarchia più ragionevole come la Giordania e il Marocco, non escono mai dai car­dini d'una religione che regola ogni momento del­la vita e della giornata! Ma allora perché questi immemori o falsi immemori se la prendono tanto e se la sono sempre presa tanto coi sionisti di Israele? Perché, anzi con quale diritto, condanna­
no i sionisti col cappellone nero e la barba e i buc­colotti alla Dame aux Camélias? ! ? Quel diritto spetta a me che sono laica e che al solo udir la pa­rola Stato Teocratico (incluso quello del mio ami-co Kon-dun) rabbrividisco. Non a loro che son diventati più bacchettoni d'un parroco di campa­gna! Occhi negli occhi, cicale di lusso e non di lus­so: dov'è andato a finire il vostro laicismo? La tol­leranza religiosa, primo cardine d'ogni libertà ci­vile, non annulla mica il laicismo! Anzi è proprio il laicismo che la garantisce. Sì o no?!? E con ciò passiamo davvero all 'Italia. 
Io non vado a rizzare tende alla Mecca. Non vado a cantar Paternostri e Avemarie dinan­zi alla tomba di Maometto. Non vado a fare pipì sui marmi delle loro moschee. Tantomeno a farci la cacca. Io, quando mi trovo nei loro paesi (cosa dalla quale non traggo mai diletto), non dimenti­co mai d'essere un'ospite e una straniera. Sto at­tenta a non offenderli con abiti o gesti o compor­tamenti che per noi sono normali e per loro inam­missibili. Li tratto con doveroso rispetto, doverosa cortesia, mi scuso se per sbadatezza o ignoranza infrango qualche loro regola o superstizione. E mentre l'immagine dei due grattacieli distrutti si mischia all'immagine dei due Buddha ammazzati ora vedo anche quella, non apocalittica ma per me simbolica, della gran tenda con cui due estati fa i mussulmani somali (paese in gran dimestichezza con Bin Laden, la Somalia, ricordi?) sfregiarono e smerlarono e oltraggiarono per tre mesi e mezzo piazza del Duomo a Firenze. La mia città. 
Una tenda rizzata per biasimare condan­nare insultare il governo italiano, a quel tempo di sinistra, che una volta tanto esitava a rinnovargli i passaporti di cui avevan bisogno per scorrazza­re in Europa e che (alleluja) non gli lasciava por­tare in Italia le orde dei loro parenti. Mamme, babbi, fratelli, sorelle, zii, zie, cugini, cognate in­cinte, e magari i parenti dei parenti. Una tenda si­tuata accanto al palazzo dell'Arcivescovado sul cui marciapiede tenevano le scarpe o le ciabatte che nei loro paesi allineano fuori dalle moschee. E insieme alle scarpe o alle ciabatte, le bottiglie vuote dell'acqua minerale con cui si lavavano i piedi prima della preghiera. Una tenda posta di fronte alla cattedrale di Santa Maria del Fiore, e a lato del Battistero con le porte d'oro del Ghi­berti. Una tenda, infine, arredata come un rozzo appartamento. Sedie, tavolini, chaise-longues, materassi per dormire e per scopare, fornelli per cuocere il cibo ossia appestare la piazza col fumo 
120 
e col puzzo. E, grazie alla consueta incoscienza dell'Enel che alle nostre opere d'arte tiene quan­to tiene al nostro paesaggio cioè nulla, fornita di luce elettrica. Grazie a un radio-registratore sem­pre acceso, arricchita dalla vociaccia sguaiata d'un muezzin che puntualmente esortava i fedeli, as­sordava gli infedeli, e soffocava il suono delle campane. Insieme a tutto ciò, le gialle strisciate di urina che profanavano i marmi del Battistero. (Perbacco! Hanno la gettata lunga, questi figli di Allah! Ma come facevano a colpire l'obbiettivo separato dalla ringhiera di protezione e quindi distante quasi due metri dal loro apparato urina­rio?). Con le gialle strisciate di urina, il fetore del-lo sterco che bloccava il portone di San Salvatore al Vescovo: la squisita chiesa romanica (Nono se-colo) che sta alle spalle di piazza del Duomo e che i figli di Allah avevano trasformato in caca­toio. Lo sai bene. 
Lo sai bene perché fui io a chiamarti, a pregarti di parlarne sul tuo giornale, ricordi? Chia­mai anche il sindaco di Firenze che, glielo conce­do, venne gentilmente a casa mia. Mi ascoltò, mi dette ragione. «Ha ragione, ha proprio ragio­ne...». Ma la tenda non la tolse. Se ne dimenticò 
o non ne ebbe il coraggio. Chiamai anche il Mi­nistro degli Esteri che era un fiorentino, anzi uno di quei fiorentini che parlano con l'accento mol­
to fiorentino, nonché coinvolto in prima personanella faccenda dei passaporti con cui volevanoscorrazzare per lEuropa. E pure lui, glielo concedo, mi ascoltò. Mi dette ragione: «Eh, sì. Ha ragione, sì». Ma per toglier la tenda non mosse undito. Allora cambiai sistema. Chiamai un poliziotto che dirige lufficio-sicurezza della città e glidissi: «Caro poliziotto, io non sono un politico.Quando dico di fare una cosa, la faccio. Se entrodomani non levate la fottuta tenda, io la brucio.Giuro sul mio onore che la brucio, che nemmenoun reggimento di carabinieri riuscirà a impedirmelo, e per questo voglio essere arrestata. Porta-ta in galera con le manette, arrestata. Così finiscosu tutti i giornali e telegiornali, la-Fallaci-arresta-ta-nella-sua-città-per- aver- difeso-la-sua-città, e visputtano tutti». Bè, essendo più intelligente deglialtri, nel giro di poche ore il poliziotto la levò. Alposto della tenda rimase soltanto unimmensa edisgustosa macchia di sudiciume: lavanzo del bivacco durato più di tre mesi. Ma la mia fu unavittoria di Pírro. Lo fu perché subito dopo i passaporti furono rinnovati. I permessi di soggiorno,concessi. Lo fu perché i loro babbi e le loro mam-me e i loro fratelli e le loro sorelle e i cugini e lecugine e le cognate incinte che nel frattempohanno partorito ora si trovano dove volevanocioè a Firenze e in altre città dEuropa. Lo fu, infine, perché il fatto di togliere la tenda non influìper niente sugli altri scempi che da anni feriscono e umiliano quella che era la capitale dellarte edella cultura e della bellezza. Non scoraggiò perniente gli altri arrogantissimi ospiti della città: glialbanesi, i sudanesi, i bengalesi, i tunisini, gli algerini, i pakistani, i nigeriani che con tanto fervore contribuiscono al commercio della droga. (Aquanto pare un crimine non proibito dal Cora-no). E, con loro, i venditori ambulanti che infestano le piazze per venderti la matita. I venditoristabili che espongono la merce sui tappetini po-sati sui marciapiedi. Le prostitute ammalate di sifilide e di Aids che bivaccano anche lungo le strade di campagna. I ladri che ti assaltano mentredormi nel tuo letto e guai se alle loro revolveraterispondi con la tua revolverata.
Eh, sì. Son tutti doverano prima che ilpoliziotto togliesse la tenda. I venditori-stabilistanno anche nel piazzale degli Uffizi, ai piedidella Torre di Giotto, dinanzi alla Loggia del-lOrcagna, intorno alle Logge del Porcellino, difronte alla Biblioteca Nazionale, allentrata deimusei, sul Ponte Vecchio dove ogni tanto si pigliano a coltellate. O sui Lungarni dove hannopreteso e ottenuto che il Municipio li finanziasse.(Sissignori, che li finanziasse!). Stanno anche suisagrati delle chiese. Ad esempio su quello della 
Chiesa di San Lorenzo dove in barba ad Allah si ubriacano col vino e la birra e i liquori, e dove di­cono oscenità alle donne. (La scorsa estate, su quel sagrato, le dissero perfino a me che ormai sono un'antica signora. E va da sé che mal gliene incolse. Oooh, se mal gliene incolse! Uno sta an-cora lì a mugulare sui suoi genitali). Sì, col prete­sto di vendere la fottuta merce, sono sempre lì. E per «merce» intendi borse e valige fabbricate sui modelli protetti da brevetto quindi illegali, gigan­tografie, cartoline, statuette africane che i turisti ignoranti credono sculture del Bernini. Nonché la suddetta droga. «Je connais mes droits, cono­sco i miei diritti» mi sibilò, sul Ponte Vecchio, un nigeriano che avevo guardato male perché la ven­deva. Le stesse parole che due anni avanti, sul piazzale di Porta Romana, m'erano state dette in perfetto italiano da un giovanissimo figlio di Al­lah che mi aveva agguantato un seno e che io ave­vo sistemato con la solita pedata nei coglioni. «Conosco-i-miei-diritti». Non paghi di tutto ciò pretendono sempre più moschee, loro che nei propri paesi non fanno costruire neanche una chiesetta e che appena possibile ammazzano le monache e i missionari. E guai se il cittadino pro-testa, guai se gli risponde quei-diritti-vai-ad-eser-citarli-a-casa-tua. Guai se camminando tra la merce che blocca il passaggio un pedone gli sfio­
ra la presunta scultura del Bernini. «Razzista, raz­zista!». Guai se un Vigile Urbano gli si avvicina e azzarda: «Signor figlio di Allah, Eccellenza, le di­spiacerebbe spostarsi un capellino per lasciar pas­sare la gente?». Se lo mangiano vivo. Lo azzan­nano peggio dei cani mordaci. Come minimo gli insultano la mamma e la progenie. E la gente ta-ce rassegnata, intimidita, ricattata dalla parola «razzista». Non apre bocca nemmeno se gli gridi ciò che il mio babbo urlava durante il fascismo: «Ma non ve ne importa nulla della dignità, peco­roni? Non ce l'avete un po' d'amor proprio, raz­za di conigli?». 
Succede anche nelle altre città, lo so. A Torino, per esempio. Quella Torino che fece l'Ita-lia e che ormai non sembra nemmeno una città italiana. Sembra Dacca, Nairobi, Damasco, Bei­rut. A Venezia. Quella Venezia dove i piccioni di piazza San Marco sono stati sostituiti dai tappeti­ni con la «merce» che perfino Otello (e va da sé che Otello era un gran signore, un uomo elegan­te e di buon gusto) prenderebbe a calci. A Geno­va. Quella Genova dove i meravigliosi palazzi che Rubens ammirava tanto sono stati sequestrati da loro e deperiscono come belle donne violentate. A Roma. Quella Roma dove il cinismo della poli­tica d'ogni menzogna e d'ogni colore li corteggia nella speranza d'ottenerne il futuro voto. E dove 
a proteggerli c'è lo stesso Papa. (Santità, perché in nome del Dio Unico non se li prende in Vati­cano? A condizione che non smerdino anche la Cappella Sistina e le statue di Michelangelo e i di­pinti di Raffaello: s'intende). Mah! Ora son io che non capisco. Anziché figli-di-Allah in Italia li chiamano «lavoratori stranieri». Oppure «mano-d'opera-di-cui-v'è-bisogno». E sul fatto che alcu­ni di loro lavorino, non v'è alcun dubbio. Gli ita­liani son diventati talmente signorini. Vanno in vacanza alle Seychelles, passano il Natale a Pari-gi, hanno la baby-sitter inglese e la domestica di colore, si vergognano a fare gli operai e i conta­dini. Non puoi più associarli col proletariato, in­somma, e qualcuno che lavora per loro deve pur esserci. Ma quelli di cui parlo, che lavoratori so-no? Che lavoro fanno? In che modo suppliscono al bisogno della mano d'opera che l'ex proleta­riato italiano non fornisce più? Bivaccando nella città col pretesto della merce-da-vendere, droga e prostitute incluse? Bighellonando e deturpando i nostri monumenti? Ubriacandosi sui sagrati delle chiese, dicendo oscenità alle antiche signore che camminan per strada, agguantandogli il seno, co-nosco-i-miei-diritti? E poi c'è un'altra cosa che non capisco. Se son tanto poveri, chi glieli dà i sol-di per il viaggio sulla nave o sul gommone che li porta in Italia? Chi glieli dà i dieci milioni a testa 
12 6 
(come minimo, dieci milioni) necessari a pagarsi il viaggio? Non glieli daranno mica gli Usama Bin Laden allo scopo di stabilire teste di ponte anche in Italia e reclutar meglio i terroristi di Al Qaida? Non glieli daranno mica i principi della Casa Rea-le Saudita allo scopo d'avviare una conquista che non è tanto una conquista di anime quanto una conquista di territorio uguale a quella che per ol­tre sette secoli avvenne nella penisola iberica? Fi­gliano troppo, oltretutto. Gli italiani non fanno più bambini, brutti scemi. Loro, invece, non fanno che figliare. Moltiplicarsi. No, questa storia non mi convince. E sbaglia chi la prende alla leggera o con ottimismo. Sbaglia, in particolare, chi parago­na l'ondata migratoria che s'è abbattuta sull'Italia e sull'Europa con quella che s'abbatté sull'Ameri-ca nella seconda metà dell'Ottocento. Anzi verso la fine dell'Ottocento e all'inizio del Novecento. Ora ti dico perché. 
Non molto tempo fa mi capitò di captare una frase pronunciata da uno dei diecimila presi­denti del Consiglio di cui l'Italia s'è onorata in po-chi decenni. «Eh, anche mio zio era un emigrante! Io lo ricordo mio zio che con la valigetta di fibra 
partiva per l'America!». O qualcosa del genere. Eh, no, caro ex presidente del Consiglio. No. Non è affatto la stessa cosa. E non lo è per due motivi abbastanza semplici che i non-informati ignorano e che gli informati fingono di ignorare per conve­nienza o malafede. Il primo è che nella seconda metà dell'Ottocento l'ondata migratoria in Ame­rica non avvenne in maniera clandestina e per prepotenza di chi la effettuava. Furono gli ameri­cani stessi a volerla, sollecitarla. E per un preciso atto del Congresso. «Venite, venite, ché abbiamo bisogno di voi. Se venite, vi si regala un bel pezzo di terra». Ci hanno fatto anche un film, gli ameri­cani. Quello col crudele finale in cui i disgraziati corrono e muoiono per piantare la bandierina sul terreno che diventerà loro. Ch'io sappia, in Italia non c'è mai stato un atto del Parlamento che invi­tasse anzi sollecitasse i nostri ospiti a lasciare i lo­ro paesi. Venite-venite-ché-abbiamo-tanto-biso-gno-di-voi. Se-venite-vi-regaliamo-un-poderino-nel-Chianti-o-nella-Valpadana. Da noi ci sono ve­nuti e vengono di propria iniziativa con le male­dette navi, coi maledetti gommoni, e nonostante 
finanzieri che cercavano di rimandarli indietro. (Ora, no. Per non passar da razzisti ora vanno ad­dirittura a raccattarli, prendere i pargoli in brac­cio. Anziché finanzieri sembrano Dame della San Vincenzo de' Paoli a cui manca solo il cappellino 
con la veletta). Più che d'una emigrazione s'è trat­tato dunque d'una invasione condotta all'insegna della clandestinità. Una clandestinità che inquieta perché non è pacifica e dolorosa come quella dei nostri emigranti d'un secolo fa. È tracotante, pre­potente, e protetta dal cinismo dei politici che chiudono un occhio. Magari tutti e due. Io non dimenticherò mai i comizi con cui l'anno scorso i clandestini riempiron le piazze d'Italia per ottene­re i permessi di soggiorno. Quei volti distorti, cat­tivi, ostili. Quei pugni alzati, minacciosi, pronti a colpire chi li ospitava. Quelle voci irose che mi ri­portavano alla Teheran di Khomeini. Non li di­menticherò mai perché, oltre a sentirmi offesa dalla loro prepotenza in casa mia, mi sentivo bef­fata dai ministri che ci dicevano: «Vorremmo rim­patriarli ma non sappiamo dove si nascondono». Stronzi! In quelle piazze ve n'erano migliaia, e non si nascondevano affatto. Per rimpatriarli sa-rebbe bastato metterli in fila, prego-gentile-signo-re-s'accomodi, accompagnarli ad un porto o aero-porto e rispedirli ai loro paesi. 
Il secondo motivo, caro ex presidente del Consiglio e nipote dello zio con la valigetta di fi­bra, lo capirebbe anche uno scolaro delle elemen­tari. E per facilitarLe il compito Le fornisco un paio di elementi. Uno: l'America è un continente. E nella seconda metà dell'Ottocento cioè quando 
il Congresso Americano dette il via all'immigrazio-ne, questo continente era quasi spopolato. Il gros­so della popolazione si condensava negli Stati del-l'Est ossia gli Stati dalla parte dell'Oceano Atlan­tico, nel Midwest ossia nelle regioni centrali v'era-no soltanto alcune tribù di pellerossa e qualche fa­miglia di pionieri, nel Far West non c'era quasi nessuno. Infatti la corsa al Far West era appena incominciata e la California era quasi vuota. Bè, l'Italia non è un continente. E un paese molto pic­colo e tutt'altro che spopolato. Due: l'America è un paese assai giovane. Se pensa che la sua Guerra d'Indipendenza si svolse alla fine del 1700, ne de­duce che ha appena duecento anni e capisce per­ché la sua identità culturale non è ancora definita. L'Italia, al contrario, è un paese molto vecchio. La sua storia dura, in sostanza, da circa tremila anni. La sua identità culturale è molto precisa e bando alle chiacchiere: da duemila anni non prescinde da una religione che si chiama religione cristiana e da una chiesa che si chiama Chiesa Cattolica. La gen-te come me ha un bel dire: io-con-la-chiesa-cattoli-ca-non-c'entro. C'entro, ahimè, c'entro. Che mi piaccia o no, c'entro. E come farei a non entrarci? Sono nata in un paesaggio di chiese, conventi, Cri­sti, Madonne, Santi. La prima musica che ho udito venendo al mondo è stata la musica delle campane. Le campane di Santa Maria del Fiore che all'epoca 
13 0 
della Tenda la vociaccia sguaiata del muezzin soffo­cava. E in quella musica, in quel paesaggio, che so-no cresciuta. E attraverso quella musica e quel pae­saggio che ho imparato cos'è l'architettura, cos'è la scultura, cos'è la pittura, cos'è l'arte, cos'è la cono­scenza, cos'è la bellezza. È attraverso quella chiesa (presto rifiutata ma inevitabilmente rimasta dentro di me cioè dentro la mia cultura) che ho incomin­ciato a chiedermi cos'è il Bene, cos'è ii Male, se il Padreterno esiste o non esiste, e perdio... 
Ecco: ho scritto un'altra volta «perdio». Con tutto il mio laicismo, tutto il mio ateismo, son così intrisa di cultura cattolica che essa fa addirit­tura parte del mio modo d'esprimermi. «Oddio, mioddio, graziaddio, perdio, Gesù mio, Dio rnio, Madonna mia, Cristo qui, Cristo là». Mi vengon così spontanee, queste parole, che non m'accorgo nemmeno di pronunciarle o di scriverle. E voglia­mo dirla tutta? Sebbene al cattolicesimo non ab-bia mai perdonato le infamie che m'ha imposto per secoli (incominciando dall'Inquisizione che nel 1500 m'ha pure bruciato una nonna, povera nonna), sebbene coi preti io non ci vada d'accor-do e delle loro preghiere non sappia che farne, la musica delle campane mi piace tanto. Mi accarez­za il cuore. Mi piacciono pure quei bei Cristi e quelle belle Madonne e quei bei Santi dipinti. In­fatti ho la mania delle icone. Mi piacciono pure i 
monasteri e i conventi. Infatti mi danno un gran senso di pace e spesso invidio chi ci sta. E poi, am­mettiamolo, le nostre cattedrali son più belle del­le moschee e delle sinagoghe. Sì o no? Sono più belle anche delle chiese protestanti. Il cimitero del­la mia famiglia è un cimitero protestante. Accoglie i morti di tutte le religioni ma è protestante. E una mia bisnonna era valdese. Una mia prozia, evange­lica. La bisnonna valdese non l'ho conosciuta, pur-troppo. E morta piuttosto giovane. La prozia evan­gelica, sì. Quand'ero bambina mi portava sempre alle funzioni della sua chiesa in via de' Benci a Fi­renze, e... Dio, quanto m'annoiavo! Mi sentivo talmente sola con quei fedeli che cantavano i sal­mi e basta, quel prete che non era un prete e leg­geva la Bibbia e basta, quella chiesa che non mi sembrava una chiesa e che a parte un piccolo pul­pito aveva un gran crocifisso e basta. Niente an­geli, niente Madonne, niente ceri, niente candele, niente incenso... Mi mancava perfino il puzzo del-l'incenso, e avrei voluto trovarmi nella vicina ba­silica di Santa Croce dove certe cose le avevi in abbondanza. Le cose, i simbolici orpelli, a cui ero abituata. E aggiungo: nel giardino della mia casa di campagna, in Toscana, v'è una minuscola cap­pella. Sta sempre chiusa. Dacché la mamma è morta non ci va nessuno. Però a volte io ci vado a spolverare, a controllare che i topi non ci abbiano 
13 2 
fatto il nido, e nonostante la mia educazione lai­ca mi ci sento a mio agio. Nonostante il mio man­giapretismo, mi ci muovo con disinvoltura. E cre­do che la stragrande maggioranza degli italiani 
confesserebbe la medesima cosa. A me la confessò Berlinguer. Santo Cielo, (rieccoci), sto dicendo che noi italiani non siamo nelle condizioni degli americani: recente mosaico di gruppi etnici e reli­giosi, disinvolto guazzabuglio di mille lingue e di mille religioni e di mille culture, nel medesimo tempo aperti ad ogni invasione e in grado di re­spingerla. Sto dicendo che, proprio perché è defi­nita da molti secoli e molto precisa, la nostra iden­tità culturale non può sopportare un'ondata mi­gratoria composta da persone che in un modo o nell'altro vogliono cambiare il nostro sistema di vita. I nostri principii, i nostri valori. Sto dicendo che da noi non c'è posto per i muezzin, i minare­ti, i falsi astemi, il fottuto chador e l'ancor più fot­tuto burkah. E se ci fosse, non glielo darei. Perché equivarrebbe a buttar via Dante Alighieri, Leo­nardo da Vinci, Michelangelo, Raffaello, il Rina­scimento, il Risorgimento, la libertà che abbiamo bene o male conquistato, la democrazia che ab­biamo bene o male instaurato, il benessere che ab­biamo indubbiamente raggiunto. Equivarrebbe a regalargli la nostra Patria, l'Italia. E l'Italia io non gliela regalo. 
Col che eccoci a un punto che mi preme chiarire una volta per sempre. E qui proprio tut­ti devono sturarsi bene le orecchie. 
Io sono italiana. Sbagliano gli sciocchi che mi credono ormai americana. Io la cittadi­nanza americana non l'ho mai chiesta. Quando un ambasciatore americano me la offrì sul Celebrity Status, lo ringraziai e gli risposi pressappoco così: «Sir, io all'America sono assai legata. Ci litigo sempre, la rimprovero sempre, e molte cose in lei mi disturbano. Le sue rozzezze, le sue ignoranze, il suo manicheismo. Ed anche la costante esibi­zione di sesso e di violenza a cui i suoi schermi ci hanno abituato, anche lo spreco di ricchezza a cui la sua opulenza ci ha avvezzato. Eppure le sono profondamente legata. L'America è per me un amante anzi un marito pieno di difetti al quale re­sterò sempre fedele. (Ammesso che non mi faccia le corna). Voglio bene a questo amante, a questo marito. Mi è simpatico. Ammiro la sua genialità, la sua sfrontatezza, il suo ottimismo, la sua fiducia in sé stesso e nel futuro, la deferenza che ha per la Plebe Riscattata. Rispetto il suo successo senza precedenti cioè il fatto che in appena due secoli 
sia riuscito a diventare il primo della classe: il pae­se a cui tutti si ispirano, a cui tutti ricorrono, per cui tutti provano invidia anzi gelosia. E non di­mentico mai che se questo marito non avesse vin­to la guerra contro Hitler e Mussolini, oggi parle­rei tedesco. Non dimentico mai che se non avesse tenuto testa all'Unione Sovietica, oggi parlerei russo. Inoltre di lui mi piace l'indiscussa e indi­scutibile generosità. Ad esempio il fatto che quan­do arrivo a New York e porgo il passaporto col Certificato di Residenza, il doganiere mi dica con un gran sorriso: "Welcome home. Benvenuta a ca­sa". Mi sembra un gesto così cavalleresco, così af­fettuoso. Mi ricorda che l'America è sempre stata l'ospizio, l'orfanotrofio, della gente senza patria. Ma io la patria ce l'ho già, signor ambasciatore. La mia Patria è l'Italia e io amo l'Italia. L'Italia è la mia mamma, sicché mi sembrerebbe di rinnegare la mamma a prendere la cittadinanza americana». Gli risposi anche che la mia lingua è l'italiano, che in italiano scrivo, che in inglese mi traduco e ba­sta. Nello stesso spirito in cui mi traduco in fran­cese, cioè sentendolo una lingua straniera. Fami­liare, sì, tuttavia straniera. E poi gli risposi che quando ascolto l'Inno di Mameli mi commuovo. Che a udire quel Fratelli-d'Italia, l'Italia-s'è-desta, parapà-parapà-parapà, mi viene il nodo alla gola. Non mi accorgo nemmeno che come inno è brut­
tino e che lo suonano quasi sempre male. Penso solo: è l'inno della mia Patria. 
Del resto il nodo alla gola mi vien pure a guardare la bandiera bianca rossa e verde. La ban­diera italiana che sventola. (Teppisti degli stadi a parte, ovvio). Io ho una bandiera bianca rossa e verde dell'Ottocento. Tutta piena di macchie, mac­chie di sangue, credo, tutta rosa dai topi. E sebbe­ne al centro vi sia lo stemma sabaudo, (ma senza Cavour e senza Vittorio Emanuele II e senza Gari­baldi che a quello stemma si inchinò noi l'Unità d'Italia non l'avremmo fatta per niente), la custo­disco come un gioiello. Siamo morti per quel tri­colore, perdio! Impiccati, fucilati, decapitati. Am­mazzati dagli austriaci, dal Papa, dal Duca di Mo­dena, dai Borboni. Ci abbiamo fatto il Risorgimen­to, con quel tricolore. Ci abbiamo fatto le Guerre d'Indipendenza. Ci abbiamo fatto l'Unità d'Italia e Cristo! Non lo ricorda nessuno che cosa è stato il Risorgimento? ! ? È stato il risveglio della nostra di­gnità perduta con secoli di invasioni e di umilia­zioni. È stato la rinascita delle nostre coscienze, del nostro amor proprio, del nostro orgoglio avvilito dagli stranieri. Dai francesi, dagli austriaci, dagli spagnoli, dai papaccí, dai príncipotti di qua e di là! Non lo ricorda nessuno che cosa sono state le no­stre Guerre d'Indipendenza?!? Sono state assai più di ciò che per gli americani fu la loro Guerra 
13 6 
d'Indipendenza! Perché loro avevano un nemico solo, un padrone solo, da combattere. L'Inghilter-ra. Noi invece avevamo tutti quelli che il Congres­so di Vienna s'era divertito a restaurare in casa no­stra dopo averci squartato di nuovo come un pol-lo arrosto! Non lo ricorda nessuno che cosa è sta­ta l'Unità d'Italia, i fiumi di sangue che c'è costa-ta?!? Quando festeggiano la loro vittoria sull 'In­ghilterra e alzano la loro bandiera e cantano «God bless America» gli americani si mettono la mano sul cuore, perdio! Sul cuore! E noi non si festeggia un cazzo, la mano non si mette in nessun posto, an­zi qualcuno vorrebbe metterla non ti dico dove! 
Ci abbiamo fatto anche la guerra sul Car­so e la Resistenza con quella bandiera, con quel tricolore. Per quel tricolore il mio trisnonno ma­terno Giobatta combatté a Curtatone e Montana-ra. Rimase orrendamente sfregiato da un razzo austriaco, e dagli austriaci dieci anni dopo venne seviziato. Azzoppato. Per quel tricolore i miei zii paterni sopportarono ogni pena dentro le trincee del Carso. Per quel tricolore mio padre venne ar­restato e torturato a Villa Triste dai nazi-fascisti. Per quel tricolore la mia intera famiglia fece la Re­sistenza e l'ho fatta anch'io. Nelle file di Giustizia e Libertà, col nome di battaglia Emilia. Avevo quattordici anni e quando l'anno dopo mi conge­darono dall'Esercito Italiano-Corpo Volontari del­la Libertà con la qualifica di soldato semplice, mi sentii così fiera. Così insuperbita. Perbacco, avevo combattuto per il mio paese, per la libertà del mio paese ero stata un soldato italiano! Infatti quando venni informata che col congedo mi spettavano 15.670 lire, non sapevo se accettarle o no. Mi pa­reva scorretto accettarle per aver fatto il mio do­vere verso la Patria. Poi le accettai. In casa erava­mo tutti senza scarpe. E con quei soldi ci comprai le scarpe per me e per le mie sorelline. (Il babbo e la mamma, no. Non le vollero). 
Naturalmente la mia patria, la mia Italia, non è l'Italia d'oggi. L'Italia godereccia, furbetta, volgare, degli italiani che (come gli altri europei, in­tendiamoci) pensano solo ad andare in pensione prima dei cinquant'anni e che si appassionano solo per le vacanze all'estero o le partite di calcio. L'Ita-lia meschina, stupida, vigliacca, delle piccole iene che pur di stringer la mano a un divo o a una diva di Hollywood venderebbero la figlia a un bordello di Beirut ma se i kamikaze di Usama Bin Laden ri­ducono migliaia di newyorkesi a una montagna di cenere che sembra caffè macinato sghignazzano bene-agli-americani-gli-sta-bene. (Anche qui come 
gli altri europei, intendiamoci, ma il discorso sul-l'Europa lo faremo dopo). L'Italia opportunista, doppiogiochista, imbelle, dei partiti presuntuosi e incapaci che non sanno né vincere né perdere però sanno come incollare i grassi posteriori dei loro rappresentanti alla poltroncina di deputato o di sindaco o di ministro. L'Italia ancora mussolinesca dei fascisti neri e rossi che ti inducono a ricordare la terribile battuta di Ennio Flaiano: «In Italia i fa­scisti si dividono in due categorie: i fascisti e gli antifascisti». L'Italia, infine, degli italiani che con lo stesso entusiasmo gridano Viva-il-re e Viva-la-repubblica, Viva-Mussolini e Viva-Stalin, Viva-il-Papa e Viva-chi-càpita, Francia-o-Spagna-purché-si-magna. Quegli italiani che con la stessa disinvol­tura passano da un partito all'altro, anzi si fanno eleggere da un partito e una volta onorevoli (ono­revoli?!?) passano al partito avversario. Accettano la poltrona ministeriale del partito avversario. In­somma l'Italia dei voltagabbana. Dio, quanto mi fanno schifo i voltagabbana! Quanto li odio, quan­to li disprezzo! I voltagabbana in Italia sono sem­pre esistiti in abbondanza: d'accordo. Io mi diletto di Storia, e so bene che gli italiani son sempre stati voltagabbana. Per rendersene conto basta ricorda­re come si comportavano i sindaci toscani al tempo degli Asburgo-Lorena. Come saltavano dal Gran­duca a Napoleone e da Napoleone al Granduca. 
Però mai quella sconcezza ha raggiunto le vette di­sgustose di oggi. E la cosa più tremenda sai qual è? È che, essendovi abituati, gli italiani non se ne scan­dalizzano affatto. Anzi si meravigliano se uno resta fedele alle sue idee. Anni fa mi capitò di racconta­re a un celebre tuttologo e predicatore di demo­crazia che facendo una ricerca sulla mia famiglia avevo scoperto una cosa stupenda: sia nel ramo materno sia nel ramo paterno nessuno era stato iscritto al Partito Nazionale Fascista. L'unico fasci­sta era stato il marito di una zia alla quale, per que­sto, i fratelli e le sorelle avevano praticamente tolto il saluto. Così gli raccontai che sebbene conoscessi le storie del babbo malmenato, dello zio purgato, del nonno minacciato, quella conferma m'aveva re-so ebbra d'orgoglio. E lo sai che mi rispose il tut­tologo predicatore di democrazia? Mi rispose: «Si vede che vivevano sulla Luna!». Parole cui replicai: «No, caro Lei. Vivevano al Pronto Soccorso o in galera. Cioè nella loro coscienza». Ma se mi metto a elencare le Italie che non sono le mie Italie, le Ita-lie che non amo, che mi fanno soffrire, non la fini­sco più. (Avrai notato che per amor di patria non ho parlato dell'Italia con cui avrei dovuto incomin­ciare... Cioè l'Italia sudiciona, avvilente, rivoltante della mafia. Quella mafia per cui siamo ancora ad­ditati e spernacchiati in tutto il mondo). 
Bè, voglio provarci lo stesso. Nel modo 
più sbrigativo possibile, scegliendone qualcuna e basta. L'Italia, ad esempio, degli ex comunisti che per quarant'anni (ma dovrei dire cinquanta, visto che incominciarono quand'ero giovanissima) han-no riempito di lividi la mia anima. Mi hanno offeso con la loro prepotenza, la loro boria, la loro pre­sunzione, il loro terrorismo intellettuale, senza con-tar lo scherno che gettavano addosso a chiunque non la pensasse come loro. Sicché chiunque non fosse comunista veniva considerato un reazionario nonché un cretino, un troglodita, e in più un servo degli americani. (Scritto amerikani). Quei preti rossi che mi trattavano come un'Infedele, (oddio quanti preti mi sono dovuta sorbire in questa vita), ma che appena caduto il Muro di Berlino cambia­rono tono. Smarriti come pulcini che non possono più rifugiarsi sotto le ali della madre-chioccia cioè dell'Unione Sovietica, finsero di compiere un esa­me di coscienza. Spaventati come parroci che te-mono di perdere la parrocchia e con la parrocchia i privilegi acquisiti, coi privilegi acquisiti il sogno di diventare arcivescovi, si misero a fare i liberali. An­zi a dar lezioni di liberalismo. Manco il Muro di Berlino l'avessero buttato giù loro. Sicché oggi re­citano la parte di buonisti e sia nel loro partito che nelle loro alleanze si rifanno a nomi di carattere ve­getale o floreale, querce e ulivi e margherite, non­ché all'immagine d'un ciuco. Animale uso a raglia­
re, chio sappia, non certo a simboleggiare lintelli-genza. Sfoggiando il presunto buonismo vengonoa New York per comprare le camicie da BrooksBrothers e i lenzuoli da Bloomingdales, celebranocongressi allombra dun motto anglo-americano.Un motto che sembra la reclame dun detersivo: «I care». E pazienza se gli operai che sventolavano ifiumi di bandiere rosse, i laghi di bandiere rosse,linglese non lo sanno. Pazienza se il mio falegname che è un vecchio e onesto comunista fiorentinonon capisce cosè quellI care. Lo legge Icare, credeche si tratti di Icaro cioè quello a cui piaceva vola-re però a volare gli si scioglievan le ali, e tutto confuso mi chiede: «Sora Fallaci, ma icchè centraIcharo? ! ?». Ergo, devo spiegargli che non centra.Che I care non vuol dire Icaro: è un verbo anzi unmotto anglo-americano, vuol dire a-me-importa. Eallora lui sarrabbia. «Vorrei sapere chi lè qui bischero che ha inventato questa coglionata!». Nonmi danno neanche più di cretina, reazionaria eccetera, gli ex preti rossi. A volte dicono perfino le co-se che dicevo io quando mi davano di cretina, reazionaria eccetera. E chio sappia il loro quotidianonon mi aggredisce più (ma presto lo farà) con i vituperi, le perfidie gratuite, le vergognose calunnieche per oltre quarantanni mi vomitò addosso nella fascistica rubrica «Il fesso del giorno» poi divenuta «II dito nellocchio». I settimanali delle non 
142 
estinte parrocchie, idem. (Parentesi. Dopo il mioviaggio ad Hanoi cioè quando rischiavo la vita inVietnam, una nota giornalista dun noto settimanale comunista mi dedicò una serie di articoli malvagi e sai perché? Perché avevo scritto che nel Nordlo stalinismo soggiogava i suoi sudditi anche nellepiccole cose quotidiane. Ad esempio obbligandolia fare pipì e popò separatamente ed usando la popònon mischiata allurina come concime. Oppureperseguitando quelli non comunisti con tale ferociache un giorno un vecchio Viet-minh di Dien-Bien-Phu sera messo a piangere stilla mia spalla: «Madame, vous ne savez pas comete nous sommestraités ici, Madame...». E sai qual era il titolo che lastronza aveva dato alla serie di articoli, titolo chead ogni puntata si stendeva su due pagine? «La Signorina Snob va in Vietnam». Chiusa la parentesi).No, almeno per ora non lo fanno più. E tutti si so-no dimenticati che me lo facevano. Però io non mene sono dimenticata e carica di sdegno chiedo:«Chi me li restituisce quei quarantanni e passa dilividi sullanima, di oltraggi al mio onore?». Tempo fa lo chiesi a un ex comunista dellex Federazione Giovanile Comunista Italiana: lazienda dicollocamento dalla quale sono usciti tutti o quasitutti i ministri o primi-ministri o sindaci di sinistrache affliggono o hanno afflitto il paese. Gli ricordaiche il fascismo non è unideologia, è un comporta
mento, e gli chiesi: «Chi me li restituisce quei qua-rantanni?». Poiché oggi posa da liberale, da autentico progressista, mi illudevo che si scusasse.Credevo che col cuore in mano mi rispondesse:«Perdona». Invece sghignazzò e rispose: «Faccicausa!». Parole da cui deduco che veramente il lupo perde il pelo non il vizio, e grazie alle quali confermo che no: la loro Italia non è, non sarà mai, lamia Italia. 
Non è nemmeno lItalia dei loro avversari:sia chiaro. Infatti i loro avversari io non li voto, e vada sé che da moltissimi anni io non voto per nessuno. Confiteor al quale mi costringo con angosciapoiché il non-voto è, sì, un voto: un voto legale e legittimo, un voto per dire andate-tutti-all Inferno.Ma è anche il voto più triste, più tragico, che esista.Il voto straziante del cittadino che non si riconoscein nessuno, che non si fida di nessuno, che di conseguenza non sa da chi farsi rappresentare e si sente abbandonato defraudato solo. Solo come me. Iosoffro tanto quando in Italia ci sono le elezioni.Non faccio che fumare, bestemmiare, ripetermi:Cristo, siamo stati in galera, siamo morti, per riavere il voto! I nostri compagni sono stati fucilati o eli
144 
minati nei campi di concentramento. E io non voto... Soffro, sì. E maledico il mio rigore, la mia irremovibilità, la mia superbia. Quasi invidio chi saadattarsi, alloccorrenza piegarsi, comunque scendere a un compromesso e votare qualcuno che glisembri meno peggio degli altri. (Quando cè un referendum, invece, a votare ci vado. Perché nei referendum non devo beneficiare uomini o donne incui non mi riconosco, da cui rifiuto dessere rappresentata. Il processo democratico, li, si svolge senza intermediari. «La vuoi la monarchia?». «No».«La vuoi la repubblica?». «Sì». «Li vuoi i cacciatori sotto casa che ammazzano gli uccellini?». «Perdio, no». «La vuoi una legge che protegga la privacy?». «Perdio, sì»). E detto questo lascia che ri-volga un discorsino al leader di quegli avversari.
Discorsino. Egregio signor cavaliere, iolo so che a udire quel che dico sugli ex comunistiLei ingrassa, gongola come una sposa felice. Manon sia impaziente, La prego. Ce nè anche perLei. Lho fatta aspettare tanto, Lho tenuta sullespine, solo perché Lei non appartiene a quei qua-rantanni e passa di dispiaceri. Nei miei riguardiLei è proprio innocente. Inoltre non La conoscoda oltre mezzo secolo cioè bene come conosco loro. È un novellino, Lei, una novità. Proprio quando di politica (parola a me sacra, se non lha giàcapito) non volevo più sentirne parlare, Lei è ap
parso. Nella politica è sbucato allo stesso modo in cui certe piante sbucano nell'orto o nel giardino, sicché le guardi confuso e ti chiedi: «Che roba è? Un ravanello? Un'ortica?». Da allora La osservo con curiosità e perplessità, senza poter decidere se Lei è un ravanello o un'ortica, tuttavia pensan­do che se è un ravanello non è un gran ravanello e se è un'ortica non è una grande ortica. Del resto anche Lei ha l'aria di nutrir tale dubbio, non prendersi troppo sul serio. Almeno con la bocca, (con gli occhi assai meno), Lei ride sempre. Perfi­no quando non esiste alcun motivo per ridere, Lei ride come se sapesse che il Suo successo in politi­ca è una stravagante e immeritata casualità, uno scherzo della Storia, una bizzarra avventura della Sua fortunatissima vita. E premesso ciò mi con­senta (uso il Suo linguaggio, vede) d'esporre quel che in Lei non mi piace. Bè, non mi piace, ad esempio, la Sua mancanza di buon gusto e d'acu-me. Il fatto, ad esempio, che tenga tanto ad esse-re chiamato Cavaliere. Non si tratta davvero d'un titolo raro e importante, mi creda. L'Italia produ­ce più cavalieri e commendatori che beceri e vol­tagabbana. Una volta, in quel mucchio, un Presi­dente della Repubblica voleva inserire anche me. Per impedirglielo dovetti fargli sapere che, se ci provava, lo querelavo per diffamazione. Eppure Lei lo porta con molta fierezza, quel titolo. Quasi 
146 
fosse una medaglia d'oro o uno stemma feudale. E visto che anche Mussolini se ne fregiava, visto che Lei tiene alla Libertà, quel «cavaliere» mi sem-bra un errore politico. Mi sembra anche buffo. E un capo di governo non può permettersi d'essere buffo. Se lo è, ridicolizza il Paese. Non mi piace nemmeno la Sua mancanza di tatto, anzi la legge­rezza con cui ha scelto il nome del Suo partito. Un nome che evoca il bercio con cui i tifosi ci assor­dano durante le partite internazionali di calcio. E la cosa mi offende, mi addolora, quanto mi offen­devano e mi addoloravano le malvagità dei comu­nisti. Anzi quasi di più, perché stavolta la ferita non è inferta a me personalmente: è inferta alla mia Patria. Lei non ha alcun diritto di usare per il Suo partito il nome della mia Patria. La Patria è la patria di tutti, anche dei Suoi concorrenti e dei Suoi nemici. Non ha alcun diritto di identificare l'Italia con le dannate squadre di calcio, coi dan­natissimi stadi. Per un simile abuso il mio trisnon­no Giobatta L'avrebbe sfidata a duello con la spa-da di Curtatone e Montanara. I miei zii, con le baionette del Carso. Mio padre L'avrebbe presa a pugni, mia madre Le avrebbe cavato gli occhi. Quanto a me, ogni volta che vedo quel nome da partita di calcio internazionale, mi va il sangue al cervello. Ma chi gliel'ha suggerito?!? Il Suo came­riere, il Suo autista? 
E poi non mi piace la mancanza di se­rietà che dimostra col Suo vezzo di raccontar bar­zellette. Io odio le barzellette, oddio quanto odio le barzellette, e ritengo che un leader anzi un ca­po di governo non debba raccontare le barzellet­te cioè fare politica con le barzellette. Signor ca­valiere, sa che cosa significa la parola Politica? Sa da dove viene? Viene dal greco nOAITIKH e signi­fica Scienza dello Stato. Significa Arte di Gover­nare, di Amministrare il Destino d'una Nazione. E Le pare che ciò vada d'accordo con le barzellet­te?!? Quando odo le Sue, soffro quasi più di quan­to soffra ad ascoltare la vocetta mielata e le taran­telle anguillesche del non simpatico Chirac. Mi di­spero, penso: «Cristo! Ma non lo capisce, que-st'uomo, che gli italiani lo hanno votato per di­sperazione cioè perché non ne potevan più dei suoi predecessori, perché erano stufi anzi arcistu­fi d'esser presi pei fondelli da loro? Non lo capi­sce che dovrebbe accendere un cero alla Madon­na, comportarsi seriamente, far di tutto per mo­strarsi degno del temo al lotto che gli è caduto tra capo e collo?!?». Infine non mi piacciono certi al­leati che ha scelto. Le camicie verdi del mi-sun-lumbard che non sa neanche quali sono i colori del tricolore, e i nipotini di quelli che portavano la camicia nera. Loro dicono di non essere più fasci­sti e chissà: forse è vero. Ma io non mi fido di chi 
venendo dal partito comunista dice di non essere più comunista, quindi figuriamoci se mi fido di chi venendo da un partito neo-fascista dice di non essere più fascista. E detto ciò passiamo al sodo. 
Avrà notato, signor cavaliere, che io non Le rinfaccio la Sua ricchezza. Non mi unisco al co­ro di chi vede in essa la Sua colpa maggiore. Per niente. Secondo me negare a un uomo ricco il di­ritto di entrare in politica è antidemocratico, de­magogico, illegale. In Italia è anche profondamen­te imbecille. Su questa faccenda, infatti, io la pen-so come Alekos Panagulis che quando un leader o un capo di governo era ricco diceva: «Meglio! Co­sì non ruba. Non ha bisogno di rubare». Del resto anche i tanto osannati Kennedy erano e sono scan­dalosamente ricchi. Io non Le rinfaccio neanche il particolare di possedere tre canali televisivi, anzi trovo burattinesche le preoccupazioni dei Suoi av­versari. Anzitutto perché quello a Lei così impudi­camente e pateticamente devoto tutto mi sembra fuorché un pericolo, e quello che cerca di imitarlo idem. Poi perché l'altro, cioè quello ben condotto e di successo, La maltratta in modo così invere­condo che sembra appartenere non a Lei bensì ai partiti coi nomi vegetali o floreali. Insomma ai Suoi avversari. In ogni caso i Suoi avversari hanno tal-mente in pugno il mondo dell'informazione televi­siva e cartacea, influenzano così sfacciatamente il 
paese con la loro faziosa propaganda, che su taleargomento farebbero bene a tenere il becco chiu-so.cola.No, no: la colpa che Le rinfaccio è unaltra. Ec-Ho letto che sia pure in modo grezzo e inadeguato Lei mi ha, ahimè, preceduto sulla difesadella cultura occidentale. Ma appena le cicale dilusso Le sono saltate alla gola, razzista-razzista, hafatto marcia indietro. Ha parlato o lasciato parlaredi «gaffe». Ha umilmente offerto ai figli di Allah leSue scuse. Ha inghiottito laffronto del loro rifiuto.Ha subìto senza fiatare le ipocrite rampogne deiSuoi colleghi europei nonché la scapaccionata diBlair. Insomma sè preso paura. E ciò non va bene.Se a capo del governo ci fossi stata io, glielo assicuro, me li sarei mangiati tutti con la mostarda e il signor Blair non avrebbe osato dire ciò che ha dettoa Lei. (Do you hear me, Mister Blair? I did praiseyou and I praise you again for standing up to theUsamas Bin Ladens as no other European leaderhas done. But if you play the worn-out games ofdiplomacy and shrewdness, if you separate theUsamas Bin Ladens from the world they belong to,if you declare that our civilization is equal to theone which imposes the chador yet the burkah andforbids to drink a glass of wine, you are no betterthan the Italian de-luxe cicadas. If you doni defend our culture, my culture and your culture, myLeonardo da Vinci and your Shakespeare, if you 
150 
doni stand up for it, you are a de-luxe cicada yourself and I ask: why do you choose my Tuscany, myFlorence, my Siena, my Pisa, my Uffizi, my Tirrenean Sea for your Summer vacations? Why doniyou rather choose the empty deserts of Saudi Arabia, the desolate rocks of Afghanistan? I had a badfeeling when my Prime Minister received yourscolding. The feeling that you will not go very farwith thís war, that you will withdraw as soon as ítwill no longer serve your political interests).
Ammenoché, signor cavaliere, Lei non sisia rimangiato la giusta difesa della nostra culturaper riguardo verso quel nasone col kaffiah e gli occhiali neri che risponde al nome di Sua AltezzaReale il principe Al Walid: membro della CasaReale Saudita e, a quanto mi si dice, Suo socio inaffari. Ma in tal caso Le ricordo anzi ripeto che al-meno metà della Casa Reale Saudita è accusata datutta la stampa anzi da tutti i Servizi Segreti di finanziare segretamente il terrorismo islamico. Lericordo che vari membri di quella famiglia sono legati al Rabita Trust: lente-di-beneficenza che ilMinistero del Tesoro americano ha messo sulla lista nera dei finanziatori di Bin Laden, e di cui lostesso Bush ha parlato con sdegno. Le ricordo chemolti di loro hanno un ditino nella FondazioneMuwafaq, altro ente-di-beneficenza che secondo ilMinistero del Tesoro americano trasferisce i fondi 
a Bin Laden. Le ricordo che in Arabia Saudita gli immensi capitali di Bin Laden non sono stati a tutt'oggi bloccati e chi comanda in Arabia Saudita non è la Legge: è la Casa Reale Saudita. Le ricor­do che vent'anni fa, quando i palestinesi ci ammaz­zavano sugli aerei e negli aeroporti, la Casa Reale Saudita finanziava con munificenza Arafat. (Me lo dichiarò l'allora Ministro del Petrolio, Ahmad Yamani, e del resto ciò non era un mistero per nes­suno). Le ricordo che in Arabia Saudita il Ministe­ro della Religione è per volere della Casa Reale af­fidato ai fondamentalisti più estremisti, quelli da cui Bin Laden è stato convertito, e che tale mini­stero costruisce in tutto il mondo moschee dove i giovani vengono reclutati per la Guerra Santa. (E successo anche in Cecenia coi risultati che cono­sciamo). Glielo ricordo, e il sospetto che Lei si sia rimangiato ogni cosa per riguardo al Suo socio o anche per riguardo al Suo socio mi irrita profon­damente. Mi irrita, e concludo: ha ragione chi Le ricorda che governare un paese non è come diri­gere un'azienda o possedere una squadra di calcio. Per essere un capo di governo ci vogliono doti che i Suoi numerosi predecessori non hanno mai di­mostrato, è vero, che neanche i Suoi colleghi euro-pei dimostrano, è vero, ma che Lei non ha certa­mente inaugurato. Le doti che avevano ad esempio Klemens Wenzel Lothar principe di Metternich, 
152 
Camillo Benso conte di Cavour, Benjamin Disraeli. Ai nostri tempi, Churchill e Roosevelt e De Gaulle. Coerenza, credibilità, conoscenza della Storia pre-sente e passata. Stile e classe da vendere. E, so­prattutto, coraggio. O, anche su quest'ultimo pun-to, chiedo troppo? 
Forse sì. Chiedo troppo. Perché, vede, io sono nata e cresciuta in una ricchezza assai incon­sueta: la ricchezza che viene dall'essere stati edu­cati come Bobby e il sindaco Giuliani... E per spie­garmi meglio sposto il discorso su mia madre. Oh, signor cavaliere, Lei non ha idea di chi fosse mia madre. Non ha idea di ciò che abbia insegnato al-le sue figlie. (Tutte sorelle, noi. Niente fratelli). Quando nella primavera del 1944 il babbo venne arrestato dai nazi-fascisti, nessuno sapeva dove fosse finito. Il quotidiano di Firenze diceva soltan­to che lo avevano arrestato perché era un crimina-le venduto ai nemici. (Leggi Anglo-americani). Ma la mamma disse: «Io lo troverò». Andò a cercarlo di prigione in prigione poi a Villa Triste, la centra-le delle torture, e riuscì addirittura a introdursi nell'ufficio del Capo. Un certo Mario Carità. Que­sti ammise che sì, il babbo ce lo aveva lui, e in to-no beffardo aggiunse: «Signora, può vestirsi di ne­ro. Domattina alle 6 suo marito sarà fucilato al Parterre. Noi non sprechiamo tempo in processi». Vede, io mi sono sempre chiesta in che modo avrei 
reagito al suo posto. E la risposta è sempre stata: non lo so. Però so come reagì la mamma. E cosa nota. Restò un attimo immobile. Fulminata. Poi, lentamente, alzò il braccio destro. Puntò l'indice contro Mario Carità e con voce ferma, dandogli del tu come se fosse un suo servo, scandì: «Mario Carità, domattina alle 6 io farò ciò che dici. Mi ve­stirò di nero. Ma se sei nato da ventre di donna, consiglia a tua madre di fare lo stesso. Perché il tuo giorno verrà molto presto». 
Quanto a ciò che successe dopo, bè: glie­lo racconterò un'altra volta. Per ora Le basti sa­pere che il babbo non fu fucilato, che Mario Ca­rità finì presto come la mamma gli aveva augura­to, e che la Sua Italia non è la mia Italia. Non sarà mai la mia Italia. 
Non è nemmeno l'Italia infingarda e smi­dollata, l'Italia che per Libertà intende Licenza. («Io-faccio-quel-che-cazzo-mi pare»). L'Italia che ignora il concetto di disciplina anzi di autodiscipli­na, e ignorandolo non lo connette al concetto di li­bertà: non capisce che la libertà è anche disciplina anzi autodisciplina. L'Italia che sul letto di morte mio padre descriveva con queste parole: «In Italia 
15 4 
si parla sempre di Diritti e mai di Doveri. In Italia si finge di ignorare o si ignora che ogni Diritto comporta un Dovere, che chi non compie il pro­prio dovere non merita alcun diritto». E poi: «Por­ca miseria: non avrò mica sbagliato a pigliarmela tanto e andare in galera per gli italiani?». Con quel-l'Italia, l'Italia povera che ne consegue. Povera nel-l'onore, nell'orgoglio, nella conoscenza, e perfino nella grammatica. I Italia, ad esempio, dei celebri magistrati e dei celebri deputati che non avendo mai sentito parlare di consecutio-temporum ponti­ficano dagli schermi televisivi con mostruosi errori di sintassi. (Non si dice: «Se due anni fa avrei sa­puto». Animali! Si dice: «Se due anni fa avessi sapu­to». Somari! Non si dice: «Credo che è». Analfa­beti! Si dice: «Credo che sia». Beoti!). L'Italia dei maestri e delle maestre, dei professori e delle pro­fessoresse da cui ricevo lettere nelle quali gli errori di sintassi sono addirittura abbinati agli errori di ortografia. Quindi se ti capita un segretario che è stato loro allievo ti ritrovi con un messaggio ugua­le a quello che ho sotto gli. occhi. «Signora, la sua amica dice che sta ha Chicago». L'Italia degli stu­denti universitari anzi dei laureati che scambiano Mussolini per Rossellini, il-marito-della-Ingrid-Bergman. (L'hanno detto a me). Che se gli doman­di cosa avveniva a Dachau e a Mauthausen ti ri­spondono: «Facevano le saponette». E per carità 
155 
non chiedergli chi fossero i Carbonari. Ti rispondo­no: «Quelli che vendevano il carbone». Per carità non chiedergli chi fossero Silvio Pellico, Carlo Al­berto, Massimo d'Azeglio, Federico Confalonieri, Ciro Menotti o Pio IX. E nemmeno chi fosse Ca­vour, chi fosse Vittorio Emanuele II, chi fosse Maz­zini, che cosa fosse la Giovine Italia. Ti guardano con la pupilla spenta e la lingua pendula. Al massi­mo qualcuno ha orecchiato il nome di Garibaldi, (quello-che-beveva-la-marsala), e grazie a un film con Marlon Brando rammenta che Napoleone era il marito di Giuseppina. In compenso sanno dro­garsi, sprecare il sabato notte nelle discoteche, comprare blue-jeans che costano quanto il salario mensile d'un operaio. Sanno farsi mantenere fino a trent'anni dai genitori che ancor più inetti di loro gli hanno regalato il telefonino quando avevano no­ve anni, la motoretta quando ne avevan quattordi­ci, l'automobile quando ne avevan diciotto. (Infat­ti se cerchi un segretario che sostituisca quello che scrive sta-ha-Chicago e al candidato ventisettenne chiedi quale lavoro abbia fatto finora, lui ti rispon­de: «Mi faccia pensare. Ah, sì: una volta ho fatto l'i-struttore di tennis. Io gioco bene a tennis»). Sanno anche affollare i comizi d'un Papa che a mio avvi­so ha una gran nostalgia del potere temporale e sot-to sotto lo esercita con grande abilità. Sanno anche nasconder la faccia dietro i passamontagna per di­
156 
vertirsi a recitar la parte dei guerriglieri in tempo di democrazia cioè quando non vi sono i Carità e i Pi­nochet e i plotoni di esecuzione, i rivoluzionari del cazzo. I molluschi. Gli eredi dei sessantottini che sbordellavano nelle università e che oggi gestiscono Wall Street o la Borsa di Milano. E queste cose mi disgustano in maniera feroce perché la disubbi­dienza civile è una cosa seria, non un pretesto per divertirsi e far carriera. Il benessere è una conqui­sta della civiltà non un pretesto per vivere a sbafo. Io sono andata a lavorare il giorno dei miei sedici anni, a diciotto mi sono comprata la bicicletta e mi sono sentita una regina. Mio padre lavorava già a nove anni. Mia madre, a dodici. E prima di morire mi disse: «Sai, son tanto contenta d'aver visto can­cellare certe ingiustizie». Eh! Credeva che a non far lavorare più i bambini si fosse risolto tutto, povera mamma. Credeva che con la scuola obbligatoria e l'università accessibile a tutti (meraviglia da lei mai conosciuta, nemmeno concepita) i giovani impa­rassero le cose che lei non aveva imparato e avreb­be tanto voluto imparare. Credeva d'aver vinto, credeva che avessimo vinto, povera mamma. Me­nomale che è morta prima d'accorgersi che si sba­gliava! Perché abbiamo perso, caro mio, perso. An­ziché giovani colti ci ritroviamo i somari che ho detto. Anziché futuri leader, i molluschi che ho det­to. E risparmiati la battuta non-sono-tutti-così, vi­
157 
sono-anche-studenti-bravi, laureati-seri, ragazzi-e-ragazze-di-prima- qualità. Lo so bene che ci sono. Ci mancherebbe altro! Ma sono pochi, ahimè, troppo pochi. E non mi bastano. Non bastano. 
Ovvio dunque che quell'Italia, anche quel-l'Italia, non è la mia Italia. E, inutile dirlo, ancor meno lo è l'Italia delle cicale con cui ho incomin­ciato il discorso. Quelle cicale che dopo aver let-to questi appunti mi odieranno più di quanto mi odiassero prima, che tra una spaghettata e l'altra mi malediranno. Mi augureranno di crepar pre­sto ammazzata da qualche stinco di santo. Quel­le cicale presuntuose, velenose, noiose, che nei dibattiti televisivi rompono le scatole più delle ci­cale vere. Fri-frì, fri-frì, fri-frì... (Ma quanto gli piace esibirsi alla televisione! Anche se sono vec­chi. Ai vecchi, anzi, piace più che a chiunque al­tro. Ma perché? Hanno combinato così poco nel­la loro vita da poco? Non hanno tratto neanche una stilla di saggezza dalla loro vecchiaia?). Quel­le malinconiche creature che vestite da ideologi, giornalisti, scrittori, commentatori, attori, can­tanti, puttane à la page, dicono solo ciò che va di moda o ciò che gli hanno detto di dire. Ciò che gli serve per entrare o restare nel jet-set politico­intellettuale e godersi i privilegi che esso conferi­sce. Incluso lo sfruttamento della parola razzi­smo. Non sanno che cosa significa ma la sfrutta­
no lo stesso. («Speaking of racism in relation to a religion is a big disservice to the language and to the intelligence. Parlar di razzismo a proposito di religione è un grosso disservizio alla lingua e al-l'intelligenza» ha dichiarato uno studioso afro­americano i cui avi erano in catene). E inutile cercar di farli ragionare, pensare, perché nel mi­gliore dei casi reagiscono come il cretino del pro­verbio caro a Mao Tse Tung. «Quando gli ìndichi la Luna col dito, ii cretino guarda e vede il dito. Non la Luna». E pazienza se in alcuni casi, invece, la Luna la vedono eccome. Pazienza se nel segreto del loro piccolo cuore la pensano come la penso io ma non avendo i coglioni necessari ad andare con­tro corrente fingono di vedere il dito. Quanto alle Super Cicale dí Lusso cioè ai padroni del jet-set politico-intellettuale, a me sembrano la banda di Barras e Tallien e Fouché. Gli ex Commissari del Terrore. I responsabili dei massacri compiuti du­rante la Rivoluzione Francese a Lione e Tolone e Bordeaux. I girella che tradito ed eliminato Robe­spierre si misero a fornicare con gli aristocratici scampati alla ghigliottina e il primo inventò Napo-
leone, il secondo lo seguì in Egitto, il terzo lo servì fino alla caduta. 
È con questa gente che vorresti vedermi cicalare quando mi rimproveri il silenzio che ho scelto, quando disapprovi la mia porta chiusa? 
Ora ci metto il catenaccio alla mia porta chiusa! Anzi compro un cane mordace, e ringraziare Id­dio se sul cancellino che precede la porta chiusa ci attacco un cartello con la scritta «Cave canem». Sai perché? Perché ho saputo che alcune Super Cicale di Lusso verranno presto a New York. Ci verranno in vacanza, per visitare la nuova Ercola­no e la nuova Pompei ossia le Torri che non esi­stono più. Prenderanno un aereo di lusso, scen­deranno in un albergo di lusso, lo Waldorf Asto­ria o il Four Seasons o il Plaza dove per una not-te non si spende mai meno di seicentocinquanta dollari cioè un milione e mezzo di lire, e posate le valige correranno a guardar le macerie. Con le lo­ro costosissime macchine fotograferanno gli avan­zi dell'acciaio fuso, scatteranno suggestive imma­gini da mostrare nei salotti della capitale. Con le loro costosissime scarpe da due milioni al paio calpesteranno il caffè macinato, e dopo sai che fa­ranno? Andranno a comprarsi le maschere anti-gas che qui i negozi vendono a chi teme l'attacco chimico e batteriologico. È chic, capisci, rientra­re a Roma con la maschera antigas comprata a New York per l'attacco chimico e batteriologico. Consente di vantarsi, dire: «Sai, ho rischiato la pelle a New York!». Consente anche di lanciare una nuova moda. La moda delle Vacanze Perico­lose. Prima inventarono le Vacanze Intelligenti, 
160 
ora inventeranno le Vacanze Pericolose, e va da sé che le cicale di lusso o non di lusso degli altri paesi europei fanno esattamente lo stesso. Eccoci all'Europa. 
Care cicale inglesi, francesi, tedesche, spa­gnole, olandesi, ungheresi, scandinave, eccetera eccetera amen: non gongolate troppo per i miei vituperi contro l'Italia che non è la mia Italia. I vostri paesi non sono mica migliori del mio. Nove casi su dieci ne sono, ahimè, sgomentevoli copie. Quasi tutto ciò che ho detto sugli italiani vale an­che per voi che siete fatte, siete fatti, della mede­sima pasta. In quel senso apparteniamo davvero a una grande famiglia... Uguali le colpe, le codardie, le ipocrisie. Uguali le cecità, le meschinità, le mi­serie. Uguali i leader di destra e di sinistra, ugua­le l'arroganza dei loro seguaci. Uguale la presun­zione e il voltagabbanismo e il terrorismo intellet­tuale. Uguale la demagogia. Per rendercene conto basta dare un'occhiata a quel fallito Club Finan­ziario che chiamano Unione Europea e che non si capisce a cosa serva fuorché ad imporci la stupi­daggine detta Moneta Unica e a rubarci il parmi­
giano e il gorgonzola. A impedirci di bere il nostro latte e mangiare la nostra cioccolata. Ad abolire settanta razze canine, (tutti-i-cani-sono-uguali), a uniformare i sedili degli aerei, nonché a pagare sti­pendi favolosi ed esenti da tasse ai suoi parlamen­
tari. Quella deludente Unione Europea che parla inglese e francese, mai che parli l'italiano o il fiam­mingo o che so io, e dove comanda la solita cioè centenaria troika Francia-Inghilterra-Germania. Quell'ambigua Unione Europea che masochisti­camente ospita dieci milioni di mussulmani, che ama fornicare coi paesi arabi, intascare i loro pe­trodollari. Quella stupida Europa che parla di «identità-culturale» col Medio Oriente. (Cosa si­gnifica identità-culturale col Medio Oriente, per­dio? ! ? Dov'è l'identità-culturale col Medio Orien­
accidenti?!? 
te, Alla Mecca? A Betlemme, a Da­masco, a Beirut? Al Cairo, a Teheran, a Bagdad, a Kabul?!?). Quella infuriante menzogna alla quale insieme coi parmigiano e il gorgonzola l'Italia sta sacrificando la propria lingua, la propria identità nazionale, la stessa speranza di non essere più considerata un paese di seconda o di terza cate­goria. 
** * 
Qual è la mia Italia, allora? Semplice, ca­ro mio, semplice. E l'Italia opposta alle Italie di cui fin qui t'ho parlato. Un'Italia ideale. Un'Italia seria, intelligente, dignitosa, coraggiosa, quindi meritevole di rispetto. Il rispetto che nemmeno 
con mezzo secolo di democrazia è riuscita a gua­dagnarsi. Un'Italia laica e non imbelle. Un'Italia che non si lascia intimidire né dai turbanti né dai Fouché, dai Barras, dai Tallien. Un'Italia fiera di sé stessa, un'Italia che mette la mano sul cuore quando saluta la bandiera bianca rossa e verde. Insomma l'Italia che sognavo da ragazzina, quan­do non avevo scarpe ma traboccavo di illusioni. E quest'Italia, un'Italia che c'è, c'è anche se viene zittita o irrisa o insultata, guai a chi me la tocca. Guai a chi me la ruba, guai a chi me la invade. Perché, che a invaderla siano i francesi di Napo-leone o gli austriaci di Francesco Giuseppe o i tedeschi di I-Iitler o i compari di Usama Bin La­den, per me è lo stesso. Che per invaderla usino i cannoni o i gommoni, idem. 
Stop. Quello che avevo da dire l'ho det­to. La rabbia e l'orgoglio me l'hanno ordinato. La coscienza pulita e l'età me l'hanno consentito. Ora basta. Punto e basta. 
ORIANA FALLACI 
New York, Settembre 2001 

