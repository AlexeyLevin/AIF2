Joanna Chmielewska

Jak wytrzymać ze współczesną kobietą?

Wydawnictwo Wiedza i Życie S.A.

WSTĘP

    Ostrzegam: nigdy w życiu nie byłam mężczyzną. Byłam kobietą. Jako kobieta, z mężczyznami miałam dość dużo do czynienia. Dzięki czemu doskonale wiem, co też oni powinni, żeby nie mieć ze mną zgryzoty, trudności, kłopotów, nieprzeżywać okropności i w ogóle bezboleśnie wytrzymać. Sama z największym trudem wytrzymywałam z kobietami Ogólnie wolę mężczyzn.
Jak wytrzymać ze współczesną kobietą? Ze współczesną, ha ha. A z kobietą czasów zamierzchłych to co, łatwiej było? Kto tak powiedział? W epoce kamienia łupanego pod tym względem niewiele wiemy, głównie z racji dość rażącego braku żródeł pisanych. Nie ulega jednak wątpliwości, że już wtedy bliskie współżycie z istotą płci odmiennej prezentowało sobą pewne niedogodności, czego najlepszym dowodem jest rozwój cywilizacji. Przecierz żaden mężczyzna niczego by nie wymyślił, gdyby nie wymagania kobiet.
Może ewentualnie udoskonaliłby broń zaczepną i odporną, bo skłonność do walki leży w naturze wszystkich samców. Lubią się bić. A jeśli nawet nie bardzo to lubią, kryją niechęć, uważając mordobicie za swój święty obowiązek. Poniekąd słusznie, czymś przecież muszą się różnić od kobiet. 
    Z całą pewnością kobieta zażądała garnka do gotowania wody, miękkiego posłania, kolebki dla potomka, futra dla siebie, lustra, grzebienia, nożyczek i naszyjnika. 
    Mężczyzna został zmuszony do odkryć i wynalazków, bo inaczej by z kobietą nie wytrzymał. Czepiała się i czepiała, ciosając kołki na głowie i stąd wziął się postęp oraz pełne ręce roboty. Zatem do procy może by 
i doszli, ale nic po za tym.
    Ważniejszym faktem jest, iż przez całe lata udawało się tę babę dosyć krótko trzymać, zawsze jednak były z nią kłopoty. Exemplum: Sokrates. Nie mówiąc już o takiej lady Makbet, albo Marysieńce Sobieskiej. Czasy współczesne, przyznajmy to, z jednej strony poprawiły męską sytuację, z drugiej jednak spaskudziły ją przerażająco. Trochę przestała ta baba wisieć na chłopie. Zaczęła samodzielnie zdobywać źródła utrzymania i załatwiać różne rzeczy.

Nauczyła się:

1.	Nabywać sobie sama bilety kolejowe i nawet lotnicze.
2.	Rozmawiać przez telefon.
3.	Spożywać posiłki w lokalach publicznych.
4.	Prowadzić samochód. (Chociaż to, w gruncie rzeczy, nie bardzo się mężczyznom podoba...) 
5.	Zdobywać produkty jadalne.
6.	Jeździć na nartach i pływać. (Chociaż wciąż jeszcze, w razie katastrofy morskiej, pierwszeństwo 
w szalupie mają kobiety i dzieci. Dzieci nie będziemy się czepiać, ale co do kobiet, babę kto wie, może osławiona słabość płci przejdzie w końcu na mężczyzn? A w ogóle co robić, jeśli kobieta piastuje stanowisko kapitana okrętu, bo już i za to się złapały? Jak wiadomo, kapitan schodzi ostatni...). Teraz kobiety imają się wielu innych rzeczy, w których niegdyś mężczyzna miał służyć silnym ramieniem, jako też intelektem, od czego mu się ciemno w oczach robiło. Zatem korzyść wyraźna, trochę ciężaru ubyło. 
    Z drugiej jednakże strony łatwo było z mieczem w dłoni i w pancerzu na piersi robić za gieroja, łatwo było kołować idiotkę, która dwa do dwóch dodać może i umiała, ale dwa do trzech to już jej wychodziło siedem, łatwo było eksponować męską wyższość, kiedy słaba i głupkowata płeć nie miała nic do gadania. . . "Nie zaprzątaj tym sobie swojej ślicznej główki", oto słowa, którymi przez całe wieki brzęczała atmosfera 
i które nawet obecnie odzywają się niekiedy smętnym echem. No właśnie, najtrudniej pogodzić się z faktem, że ta cholerna kobieta w miejsce główki zyskała głowę. Ciężka sprawa. Jakoś należy z tego wybrnąć.   
   Podstawowa męska cecha, gwałtowna i niezwalczona potrzeba przodownictwa w stadzie, napotyka na swej drodze kłody i wądoły. Całe szczęście jeszcze, że one chcą mężczyzn i zależy im na nich. Zarazem jednak do tej przewodniej roli same się pchają, jawnie i nachalnie, poniechawszy wszelkiej dyplomacji, która pozwalała przynajmniej zachować twarz. Z punktu widzenia prawa teoretycznie zostały zrównane 
z mężczyzną, co powoduje głównie komplikacje i kłopoty. Jedyna pociecha to ta, że, zastrzeliwszy na przykład niewiernego, nie mogą już udawać, że nie wiedziały, co robią. Ale próbują. . . Problem jest poważny i powinno się go poważnie rozważyć. Wszyscy mężczyźni doskonale wiedzą, czym, tak naprawdę, jest kobieta. Przyrządem wielofunkcyjnym, elastycznym, nadającym się do rozmaitego użytku. 
   Jest to fakt i święta prawda. Umiejętność posługiwania się przyrządem posiadają jednakże tylko niektórzy, większość mężczyzn nie daje sobie z tym rady i psuje co może. Popsuty przyrząd zaś nie nadaje się do niczego. Tu należy zwrócić mężczyznom uwagę na osobliwą cechę, jaką prezentują bez mała na każdym kroku. Śrubokrętem posługują się do wykręcania śrubek, a poza tym najwyżej do czyszczenia paznokci, korkociągu używają przy butelkach z winem, samochodem jeżdżą, zarazem tak pilnie dbając o takie rzeczy jak olej, styki, świece, klocki hamulcowe, płyn w chłodnicy i wolne obroty. Wędkę to z kołowrotkiem niech Bóg broni, żeby ktoś dotknął, broń myśliwską rozbierają i składają z troską wszechstronną i niemal ze łzami w oczach, do wszelkich przedmiotów martwych odnoszą się czule i tkliwie, dbając o ich potrzeby bardziej, niż o siebie samego, w pełni świadomi, iż zlekceważenie drobiazgu może mieć skutki katastrofalne. A z kobietą co. . . ? Zmęczenie materiału jej nie dotyczy, oliwienie w grę nie wchodzi, gwałtowną zmianę funkcji przyrząd załatwi we własnym zakresie, konserwacja nie potrzebna, a na drobiazgi w ogóle można nie zwracać uwagi. 
    Nic błędniejszego! Kobieta, owszem, jest to przyrząd wielofunkcyjny, wymagający jednakże starannej pielęgnacji. Przy odpowiednim staraniu w pełni zdaje egzamin i może służyć do końca życia, wciąż w doskonałym stanie.
Przede wszystkim kobietę należy sobie wybrać z namysłem i pieczołowicie.
Podstawowym męskim błędem jest poddawanie się wyborowi. Błąd ten biedni mężczyźni popełniają:

1.	Z lenistwa.
2.	Z grzeczności.
3.	Z głupoty 4. W złudnej nadziei, że będą wielbieni, skoro zostali wybrani.
4.	Z braku czasu.
5.	Z litości.
6.	W złudnym przekonaniu, że to tylko chwilowe.
7.	Bezwiednie.
8.	W złudnym mniemaniu, że wybrali sami.
1.	10.Z niewiary w siebie, co zdarza się rzadko.
2.	11. Diabli wiedzą, z czego jeszcze. Zostają wybrani i cześć.

Nie im ma służyć ten wybór, tylko wybierającej kobiecie, po czym przeżywają udręki i stresy, wyraźnie czując, że ich życie zostało zmarnowane. W dodatku nie bardzo wiedząc, dlaczego. Zasadnicze rodzaje kobiet są to:
1.	Słodka idiotka.
2.	Wamp.
3.	Megiera.
4.	Bluszcz.
5.	Szlachetny anioł.
6.	Świetny kumpel.
7.	Bogini.
8.	Człowiek pracy.
9.	Niarika.
10.	Intelektualistka.
11.	Prawdziwa kobieta, która zawiera w sobie wszystko.

    Każdy rodzaj nadaje się do czego innego i odmiennymi sposobami zatruwa człowiekowi życie. Największym powodzeniem z reguły cieszy się słodka idiotka i ma to swój sens. Słodka idiotka z natury rzeczy jest głupia, dzięki czemu najgorszy bałwan bez żadnego wysiłku potrafi przy niej błyszczeć intelek-tem. Żadnych umiejętności godnych uwagi słodka idiotka nie posiada, a jeśli nawet posiada, nie eksponuje ich ţ, zbytnio, bo nie pozwala jej na to wrodzone zidiocenie. Za to oczęta, wzniesione ku panu i władcy 
z wyrazem podziwu swoje robią i każdy mężczyzna czuje się przy niej zgoła herosem, a o to przecież chodzi. Niewątpliwie z tej właśnie przyczyny mężczyźni lecą na słodkie idiotki, które, oczywiście, muszą spełniać jeden warunek. Mianowicie muszą być piękne. Brzydka słodka idiotka stanowi wynaturzenie, w pierwszym rzędzie pozbawione słodyczy, mężczyźni bowiem zaczynają od oceny opakowania. Zawartość im w oko nie wpada. Tu oto należy zacytować zdanie mędrca, dające wiele do myślenia. Personaliów mędrca nie pamiętamy, ale wiemy, co rzekł: Nie ma na świecie tak głupiej kobiety, żeby latała za mężczyzną tylko dlatego, że ma ładne nogi. A mężczyzna co. . . ? Łapie się na te nogi, na te oczęta, na ten podziw, a potem cierpnie na nim skóra, gdy słodka idiotka otworzy usteczka przy ludziach. Kompromitacja towarzyska. Cierpnie mu wszystko, jeśli w ogóle chce się z nią porozumieć w jakiejkolwiek sprawie. Jeśli zatem już poleciał na słodką idiotkę, niech wie:
    słodka idiotka nie służy do gadania. Niech się z góry nastawi, że różne jej głupoty sam będzie musiał odrabiać, a życie dostarczy mu licznych niespodzianek. Niech oceni własną odporność i zastanowi się, czy wytrzyma, kiedy słodka idiotka:

a) wsiądzie do pociągu, jadącego w stronę przeciwną od zaplanowanej,
b) pojedzie samochodem pod włos w jeden kierunek ruchu,
c) skręci w prawo, zamiast w lewo, bo jej tak wygodniej,
d) zapomni, że na obiad miały być kopytka ze schabem i da mu szpinak mrożony,
e) kupi mu krawat w fioletowe małpy i uprze się, żeby go nosił,
f) wrzuci do pralki jego letnią kurteczkę razem z portfelem,
g) przyjdzie na spotkanie spóźniona o dwie i pół godziny, słodkie idiotki bowiem z reguły nie mają poczucia czasu,
h) wyda do zera pieniądze przeznaczone na podatki ostatniego dnia przed terminem płatności,
i) beztrosko wyjawi publicznie jego najstaranniej strzeżone tajemnice,
j) oraz wywinie mu parę innych numerów nie do przewidzenia.

    Jednego tylko słodka idiotka nie zrobi z całą pewnością. Przenigdy nie obrazi jego szefa, ponieważ słodkie idiotki mizdrzą się i wdzięczą do każdego chłopa bez wyboru, jak Leci. Przy poddawaniu się wyborowi słodkiej idiotki należy zwrócić baczną uwagę, czy aby nie jest ona fałszowana. Kobiety mają zdrowy instynkt i każda z nich, jeśli zechce, potrafi słodką idiotkę udawać bez trudu.
    Z czasem dopiero symulacja wychodzi na jaw i zaczynają się lęgnąć zgryzoty rozmaitego gatunku 
w zasadzie przynależne do innych rodzajów kobiet. Na ogół jednak przeistoczenie słodkiej idiotki w kobietę inteligentną ma skutki pozytywne i ogromnie ułatwia życie. O ile, oczywiście, sami niejesteśmy ostatnim ćwokiem... Nie, nie, cóż znowu, wbrew pozorom autorka wcale nie zmieniła płci. Po prostu siła rozpędu utożsamia ją z mężczyzną, niniejszy utwór zaś bez trudu powoduje rozdwojenie jaźni. Stąd pierwsza osoba liczby mnogiej, rwąca się z duszy, pełnej zrozumienia i współczucia dla maltretowanych mężczyzn. Nie należy na to zwracaćprzesadnej uwagi.

    Na wampa poleci jeśli nie każdy, to większość. Wamp wie co robi i ostro przypomina mężczyznom, do czego zostali stworzeni i do czego powinni się nadawać. Mężczyzna się nie oprze. Zarazem Wamp doskonale pamięta, do czego sam został stworzony głupstwami się zajmował nie będzie. Jeśli już mamy własnego wampa, przygotujmy się, że po powrocie do domu zastaniemy nie obiadek na stole, tylko:

1. Piękność w wannie, w wonnej piance.
2. Piękność w pełnym rynsztunku na skórze niedźwiedziej.
3. Stół zastawiony winem, świecami i bukietem kwiatów, nie od nas pochodzących.
4.Płonącego zapałami rywala.
5. Piękność gotową do wyjścia z nami na kolacyjkę.

    Sam widok wampa męskich sił nam przysporzy, po to jednakże tylko, żeby je z nas wyssać. Jeśli nie sprostamy wymaganiom, wamp obejrzy się za inną ofiarą, nie bacząc na nasze protesty. Jeśli nie jesteśmy milionerem, który:

1. zaangażuje służbę, bo skądś musimy brać te czyste koszule i jakieś posiłki spożywać.
2.co drugi dzień przyniesie kolię brylantową, lub etolę z szynszyli, bo byle czego wamp w prezencie nie przyjmie.

Nastawmy się, że rywala ujrzymy rychło. Kto chce, niech łapie wampa, proszę bardzo. Sam sobie będzie winien.

    Megierę nie zawsze rozszyfruje się od razu. Rozumna megiera w pierwszej chwili chowa pazury i udaje anioła. Jeśli nawet wyrwie się z niej odrobina charakteru, przeciętny mężczyzna ujrzy w tym przejaw temperamentu i zgoła się zachwyci. Potem dopiero odcierpi swoje. Szczątki porcelany, którą megiera rozbije mu na głowie, jakoś tam z siebie pozbiera, ale frustracja mu zostanie.
W nerwach będzie spoglądał na zegarek, obojętne czy jest ministrem, czy cieciem, konferencja go trzyma, 
a tam ona czeka z wałkiem do ciasta, jego posiłek wrzuca do śmieci i nożyczkami tnie krawaty. Obiad 
w końcu może i będzie, ale domowa atmosfera zaszkodzi mu na żołądek. Prawdziwa, porządna megiera przerasta herod-babę, nie walczy bowiem ogólnie ze światem, tylko ukierunkowana jest na swojego mężczyznę. Życia człowiek nie ma, bo grożą mu i awantury i cicha zemsta, i ubezwłasnowolnienie 
i kompromitacje rozmaite.
Jeśli nasza Megiera jest głupia, żywi ku nam uczucia płomienne i chce nas mieć, możemy spróbować nad nią metody perswazji.Przed pogawędką, rzecz jasna, należy ją ułagodzić metodą znaną od wieków 
i wielokrotnie ţ sprawdzoną,następnie zgłosić zażalenia, starannie unikając gróźb.Zdarza się,że megiera zrozumie,co się do niej mówi. Może doprowadzimy do tego, że ograniczy nieco ataki osobowości,co niewątpliwie sprawi nam dużą ulgę.

    Walka z megierą nie ma sensu,bo ona zawsze okaże się lepsza.Od tego jest megierą.

    Bluszcz w pierwszej chwili albo zachwyca nas bardziej niż słodka idiotka - albo wydaje się potwornie uciążliwy. W drugiej chwili - albo unikamy go jak morowej zarazy - albo z wielkim zapałem pozwalamy się opleść. No i wtedyjużprzepadło Roziskrzonym okiem oglądamy tę czarującą słabość, która eksponuje naszą męską siłę, od samego oglądania siła nam rośnie i zanim się obejrzymy, już zostaliśmy wybrani. Skręcony dookoła mężczyzny bluszcz przysporzy uciążliwości nie do zniesienia:

1. Nie włączy telewizora.
2. Nie włączy pralki. (Boi się urządzeń elektrycznych).
3. Nie zapali gazu pod garnkiem. (Boi się, że wybuchnie).
4. Nie wejdzie sama do kawiarni, żeby się spotkać z przyjaciółką.
5. Nic w ogóle nie zrobi bez mężczyzny przy boku.

    Miło nawet robić za ten dąb, ale czasu brakuje. Normalny mężczyzna musi iść do pracy, swój bluszcz zo- stawiając odłogiem, żywiąc w sercu cichą nadzieję, że jakiś obiad po powrocie zastanie. A otóż nic z tego, ona, niezdolna do życia, cały czas na niego czekała, teraz dopiero, na męskim ramieniu uwieszona, spróbuje coś zrobić... On zatem musi:

- zaprowadzić do sklepu,
- znaleźć dentystę,
- zorganizować urlop,
- zarobić pieniądze,
- sprowadzić hydraulika,
- wysłać listy,
- ukoić jej wszelkie obawy i niepokoje,
- trzymać ją w objęciach,
- na imprezie towarzyskiej nie oddalić się ani na chwilę. . .

   Jeśli te obowiązki wytrzymuje, wszystko jest w porządku. Jeśli nie, oddalenie się na imprezie towarzyskiej ma swój sens, bluszcz bowiem natychmiast owinie się dokoła czegoś innego. A każdy nowy mężczyzna 
z miejsca poczuje się dębem potężnym i uwolni nas od ciężaru.

    Szlachetny anioł, jak sama nazwa wskazuje, jest po prostu szlachetny. Nic złego nam nie zrobi, wręcz przeciwnie, stworzy nam niebo. Nie zdradzi nas, choćby nakłaniał go do tego Apollo Belwederski, albo sam Daniel Olbrychski. Ukoi nasze troski. Nakarmi. Zarobi na życie. O czwartej nad ranem powita nas słodkim głosem i różnymi wyrazami szczęścia, że nic nam się nie stało. Da ten cholerny kefirek. i obrażliwie potraktuje nasze zainteresowanie jedną, lub też kilkoma przycinkami. W naszym szefie wzbudzi wyłącznie szacunek.
Zaspokoi nasze wszelkie, nawet najbardziej idiotyczne potrzeby. Przebaczy nam wszystko. I po jakimś czasie zrobi się upiornie nudno. Z nudy zaczniemy wywijać głupkowate numery. A to zlekceważymy rodzinny obiad, a to przegramy w cokolwiek wszystkie pieniądze, a to jawnie poderwiemy damę, której de facto do damy daleko, a to bez powodu potraktujemy anioła brutalnie... ţWówczas anioł płacze, nam zaś nieprzyjemność robią wyrzuty sumienia. Jesteśmy zwyczajnym idiotą, który nie docenił szczęścia, jakie nas spotkało. Tymczasem wystarczyłoby od czasu do czasu przynieść aniołowi kwiaty i zapewnić ją, że jest aniołem. Zaprosić ją na kolację. Kupić mały prezencik, chociażby książkę, albo hinduskie kolczyki. Coś tam zrobić takiego, co usatysfakcjonuje naszego anioła na najbliższe pięć lat, nam zaś zapewni święty spokój. Anioł, rzecz jasna, do ekscesów erotycznych nadaje się średnio. Jakieś inne osoby dostarczają nam wrażeń bez porównania większych i stąd nasz stosunek do anioła, niezbyt euforyczny. Powinniśmy się jednakże zastanowić - co innego wrażenia, a co innego życie, może warto jednak z aniołem wytrzymać. Doskonale nam zrobią długie delegacje służbowe.

Jeśli jesteśmy, na przykład, marynarzem, lub kosmonautą, do anioła zawsze wrócimy z przyjemnością.

    Od świetnego kumpla z całą pewnością nie doczekamy się posiłków. Co to jest świetny kumpel, wszyscy wiedzą. Na grań się wespnie, szkwału nie przestraszy, pół litra przetrzyma bezboleśnie, strzelać umie, pływa jak ryba, seks odwali w miejscu i czasie dowolnym, bodaj w kraterze czynnego wulkanu, ale talerza 
z gotowym żarciem przed nosem nie postawi, co to to nie.
    Przeważnie w ogóle nie umie gotować. Ma nasze cechy, męskie, i równie dobrze moglibyśmy być homoseksualistą... Co do homoseksualistów, nie mamy zdania, nie czepiamy się i nie poruszamy tematu. Mowa jest o wytrzymywaniu z kobietą. O ile wiemy, homoseksualistów ta kwestia nie interesuje. W gruncie rzeczy ze świetnym kumplem najlepiej się kradnie konie. Zważywszy jednak rozwój motoryzacji, jest to zaleta drugorzędna. O świetnego kumpla na ogół dbać nie trzeba, co niewątpliwie stanowi dużą ulgę,
ale udogodnienia tradycyjne musimy sobie wybić z głowy. W dodatku świetny kumpel ma w nosie nasze poczucie estetyki, włosy związuje starą pończochą i ubiera się w byle co, kryjąc wdzięki tak skutecznie, że przestajemy je dostrzegać. W rezultacie oko zacznie nam tęsknie Lecieć ku elementom bardziej żeńskim 
i prędzej czy później spróbujemy dokooptować sobie coś rażąco odmiennej płci. Po czym zarówno rażąco odmienna płeć, jak i świetny kumpel okażą jednakowe niezadowolenie i wyjdziemy na tym jak Zabłocki na mydle. Wiele wskazuje na to, że w ramach kontrastu narwiemy się na boginię.

    Bogini, jak sama nazwa wskazuje, służy do wielbienia. Wyłącznie. Obiadu doczekamy się w końcu nawet i od wampa, od bogini - wykluczone. Ponadto zginiemy w tłoku, bogini potrzebne są tłumy wielbicieli, jeden jej nie wystarcza.
Co gorsza, nie doczekamy się od niej także i tego, co stanowi najgłębszą potrzebęţ naszej duszy i nasz sens życia, czego spragnieni jesteśmy w najtajniejszej głębi jestestwa, mianowicie bodaj odrobiny podziwu. Możemy sobie zostać królem, otrzymać Nobla, pokonać w rzece krokodyla, zmienić koło w samochodzie 
w czterdzieści sekund, zabić tuzin smoków i obrabować bank, nic nam z tego nie przyjdzie. Zajęta sobą bogini nie zwróci na nasze osiągnięcia najmniejszej uwagi, uważając to za rodzaj naturalnego, jej złożonego hołdu. W dodatku w trakcie naszych wysiłków obrazi się na nas, ponieważ, zaabsorbowani bankiem lub krokodylem, ośmieliliśmy się tą chwilę ją zaniedbać. Piękna to ona będzie, niewątpliwie, bez urody nie zdoła być boginią. Jeśli wystarcza nam złudne przekonanie, iż te wszystkie wdzięki posiadamy na własność, możemy się napawać satysfakcją i nie zawracać głowy resztą. Szczególnie, iż bogini, w przeciwieństwie do wampa, na seks przesadnie nie leci i byle kogo łaskami nie obdarza.

    W człowieka pracy pozornie przekształciły się wszystkie kobiety. W rzeczywistości tylko niektóre. 
Te niektóre są dla nas wysoce niebezpieczne. Z reguły dysponują inteligencją, wykształceniem i rzetelną wiedzą, co może wpędzić nas w kompleksy i flustracje. Bywa źe łatwiej niż my Zdobywają pełnię niezależności i nie mamy im czym imponować. Domem, pożywieniem i rozmaitymi naszymi potrzebami interesują się dokładnie tak samo jak my, to znaczy chciałyby, żeby to załatwił ktoś inny. Jeśli nawet, 
z miłości do nas, próbują to robić same, najlepiej im to nie wychodzi, głównie z braku czasu. W pracy myślą o pracy, a zdarza się, że myślą o pracynawet w naszym towarzystwie, co już stanowi zupełną okropność Istnieje możliwość, że my również jesteśmy człowiekiem pracy, wyposażonym w inteligencję i wykształ-cenie, z kobietą pracy znajdujemy wspólny język i godzimy się z partnerstwem wzbogaconym uczuciami natury intymnej. Jeśli stoimy na tak przeraźliwie wysokim poziomie, nic nam nie trzeba tłumaczyć i sami sobie damy radę. Musimy tylko najzwyczajniej w świecie zapamiętać, gdzie leżą czyste ręczniki, zapasowe mydło, chustki do nosa i nasze koszule. Jeśli pamięć odmawia nam usług w tej kwestii, możemy to sobie zapisać w służbowym notesie, najlepiej na pierwszej stronie. Ewentualnie na ostatniej.

    Ewentualnie zadaniem pamiętania możemy obarczyć naszą sekretarkę. Jeżeli mamy wrodzoną skłonność do:
- jojczenia,
- kwękania,
- zgagi,
- zadawania głupich pytań,
- komplikacji trawiennych, oraz spragnieni jesteśmy rozlicznych usług, odrzuca nas.

Natomiast od:
- lodówki,
- kuchni,
- pralki,
- zlewozmywaka,
- zwyczajnych sklepów spożywczych,
- odkurzacza, oraz nie wiemy jak się gotuje jajka i parzy herbatę, z człowieka pracy lepiej zrezygnujmy od razu, bez względu na temperaturę bezrozumnych uczuć. Inaczej będziemy zmuszeni zrezygnować zeń dopiero po licznych, nieznośnych katuszach.

    Jednostka o cechach wyżej wymienionych powinna znaleźć sobie niańkę. Jest to o tyle łatwe, że każda niańka wywęszy takiego z daleka i wybierze go bez chwili wahania. Niańka, rzecz jasna, posiada cechy macierzyńskie. Cechy macierzyńskie ma wprawdzie, w większym lub mniejszym stopniu, prawie każda kobieta, u niektórych są one przygłuszone i udeptane .Natomiast usługami zostaniemy obdarzeni, ale wybijmy sobie z głowy opuszczanie domu bez:
- szaliczka, i w zimie, gaci,
- rękawiczek, na które majątek stracimy, jeśli będziemy je głupio gubić.),
- kanapeczek do pracy,
- dokładnego ustalenia godziny powrotu,
- szczegółów informacji, co będziemy robić, My, wolny ptak.

    Z tego wszystkiego chętnie przyjmujemy tylko śniadanko. Od reszty robi nam się ciemno w oczach... 
Z całą pewnością niańka bezapelacyjnie i nieodwołalnie skompromituje nas w towarzystwie. Korniszonka, śledzika, wołowinki na ostro, kotlecika schabowego, kieliszka wódki, do ust nie weźmiemy bez pełnych troski okrzyków. Towarzystwo, w którego skład często wchodzą piękne kobiety, lub też nasi rywale na różnych polach, natychmiast dowie się, że:
- potrawa nam zaszkodzi,
- znów będziemy mieli zgagę i wzdęcie,
- noc spędzimy wśród jęków boleści,
- dostaniemy obstrukcji, a w ogóle już ją mamy,
- zrobi się nam niedobrze,
- zaczniemy śpiewać na ulicy,
- rąbnie nas wątroba,
- nie strawimy tego przez tydzień,
- w ogóle jesteśmy ruiną człowieka.

    Reakcja na powyższe informacje zarówno pięknych kobiet, jak i naszych rywali dobije nas ostatecznie. Sposób na niańkę, to jeden wielki, perfidny podstęp.
Jeśli uda nam się wmówić jej, że:
- od gaci i czapeczki bardzo się pocimy, co wywołuje zaziębienie,
- naukowo stwierdziliśmy, iż parę kieliszków czegoś niezbędne jest do trawienia,
- mamy niedokwasotę i potrawy ostre doskonale nam robią,
- szef zatrudnił nas dodatkowo w sposób niezorganizowany, a praca, nie męcząca, polega na 
   czytaniu prasy i czekaniu na telefon,
- musimy oprowadzać po mieście kapryśnych cudzoziemców płci męskiej,
- na przyjęciu krytyka jakichkolwiek potraw będzie nietaktem straszliwym i zaszkodzi nam 
  w karierze,
- na urlopie lekarz zalecił nam energiczne marsze w trudnym terenie, (oddalamy się wówczas na 
  tyle, żeby niańka straciła nas z oczu i robimy co chcemy; niańka na ogół sportu nie kocha),
- że piwo przed snem koi nasz znerwicowany organizm,
- oraz wszystko inne, co tylko uda nam się wykombinować.

Będziemy mieli życie trudne, ale bardzo przyjemne. Obsłużeni w każdym razie zostaniemy koncertowo, lepiej niż przez kurę domową. Rzecz oczywista, w razie czego musimypowstrzymać się od jęków i ukryć boleści.

    Intelektualistka ma to do siebie, że swoją przewagę intelektualną musi, ale to po prostu MUSI, wyekspo-nować. Możemy sobie być Einsteinem. Nie szkodzi, intelektualistka załatwi nas, na przykład mitologią hetyckiej Anatolii. Jako Einstein, niekoniecznie musimy być oblatani akurat w tym temacie. Zakładamy oczywiście, że intelektualistka nadzwyczajnie nam się podoba i upieramy się ją poderwać, a może nawet zdobyć. To znaczy, ona postanowiła zdobyć nas, a nam to bardzo odpowiada i nie zamierzamy jej do siebie zniechęcać. Jak długo znajdujemy się wśród ludzi, tak długo będzie nas gnębiło gadanie na tematy wzniosłe. Będziemy zobligowani udawać, iż zachwyca nas:
- koncert muzyki poważnej,
- wystawa malarstwa i rzeźby awangardowej,
- odczyt na temat szczególnych właściwości mózgu jeżozwierza,
- wiedza o wczesnym dzieciństwie Prousta,
- mało znane praktyki sekt religijnych współczesnych, (sekty religijne starszej daty miewały 
  w sobie elementy autentycznie frapujące, chociażby ofiary z ludzi i osobliwości seksualne),
- i tym podobne.

    Całą tę katorgę odbijemy sobie, kiedy wreszcie odprowadzimy ją do domu lub też zaprosimy do siebie 
i odczepimy się od reszty społeczeństwa. Zdarza się, że w sytuacji intymnej intelektualistka zamknie 
w końcu gębę. Intelektualistka posiadana na stałe, jedno z dwojga, albo zrezygnuje z podwyższania naszego poziomu umysłowego, albo zatruje nam życie. Mecz obejrzymy tylko wtedy, gdy nie będzie jej w domu. Gazetę przeczytamy wyłącznie ukradkiem, najlepiej w toalecie. Porządny posiłek spożyjemy w gościach, albo w restauracji.
Własną garderobą musimy zająć się sami. Wytrzymamy to wszystko tylko w wypadku, jeśli walory seksualne naszej intelektualistki są takiej klasy, że przygłuszą całą resztę i żyć bez nich nie zdołamy. Możliwe jednak, że uda nam wytłumaczyć jej, iż kontrasty przyciągają. Wówczas od naszego umysłu może się i odczepi, ale obciąży nas pracą fizyczną. Gną na nas wszystkie niedognięcia fachowców, gniazdka, regulacja wolnych obrotów, ponadto bagaże, noszenia, drwa do rąbania, do przesuwania oraz zakupy 
o wadze powyżej przeciętnej. Cała za egzystencji stanie się naszym ideałem, co może się w rezultacie stać łatwiejsze do zniesienia niż wysiłki intelektu. Ostrzegam:

intelektualistka gotować nie potrafi kompletnie. Jeśli potrafi, nie jest prawdziwą intelektualistką tylko udaje. 

Wówczas robimy, jak uważamy.

   Prawdziwa kobieta dostarczy nam przeżyć wszelkiego autoramentu.
Zrozumieć jej w pełni nie zdołamy, z tym się pogódźmy od razu. Ona sama siebie też nie. W zasadzie prawdziwa kobieta dostarczy elementów podstawowych, to znaczy:
- podziwu dla mężczyzny,
- zachwytu i uwielbienia,
- posiłków, (Karnienie osobników własnego gatunku, a także gatunków odmiennych - psów, 
  kotów, ptaszków, małp, słoni, kur, nierogacizny, istot z kosmosu i tym podobnych - leży w jej 
  skłonnościach biologicznych. Podda się im, bo od tego jest prawdziwą kobietą),
- oraz wyeksponuje różnicę płci, co każdemu mężczyźnie sprawi przyjemność

   Zdobywania oczywiście zażąda, bez tego się nie obejdzie. Temu życzeniu możemy się poddać, szczególnie, że nasze własne skłonności biologiczne pchają nas we właściwym kierunku. Nasze potrzeby estetyczne zaspokoi. Nie strzyma, żeby nie spojrzeć w lustro, nie poprawić twarzy i uczesania.
Niebieską sukienkę w kółka, w której ją poznaliśmy i która wprawia nas w stan melancholijnego upojenia, nie tyle że zachowa, ile odtworzy po dwudziestu latach. Jej dwadzieścia kilo nadwagi zniknie nam z oczu. Prawdziwa deta takiej sztuki potrafi dokazać. Bez kiecki, sweterka, kapelusza, pantofli żyć w ogóle zdoła, 
a piękniejsza i bardziej zadbana przyjaciółka wpędzi ją w nerwicę. Z firanki na oknie wykona strój wystrzałowy i, co prawda, okno będzie gołe, ale ona piękna. Każdemu mężczyźnie na oknie tak znowu bardzo nie zależy.
    Prawdziwa kobieta nosi cechy wszystkich innych już wymienionych. Jeśli jakiś jest pozbawiona, doskonale umie ich nabrać Jeśli chce. Zawsze, przy obecności i towarzystwie mężczyzny upierać się nie będzie i tu może go nawet nieco zdenerwować. niby dlaczego zgadza się bez protestu, żeby on poszedł grać brydża i nie obchodzi jej, gdzie i w jakim towarzystwie ten brydż się odbędzie? Niby dlaczego namawia go do wybrania się na ryby, na polowanie, do przyjaciół, do baru, pracy w godzinach nadliczbowych, dokąd- kolwiek...? A otóż wcale nie dlatego, że postanowiła sprowadzić sobie gacha, tylko najzwyczajniej w świe- cie dopadła przepisu na cudotwórczą maseczkę kosmetyczną, po której ubędzie jej dziesięć lat i zamierzają natychmiast wypróbować na sobie. 
    Mężczyzna jej do tego potrzebny jak dziura w moście i piąte koło u wozu, niech sobie idzie do diabła 
i wróci na gotowe albo czemuż to wybiera się na jakieś spotkanie bez niego? On, co prawda, wcale nie chciał, ale ona go nie namawia, godzi się z jego niechęcią podejrzanie skwapliwie. Kto tam ma być na tym spotkaniu, Mel Gibson? A otóż nic z tych rzeczy, umówionajestpo prostu z przyjaciółką, której za skarby świata do swojego mężczyzny nie dopuści. Posiada zdrowy instynkt i wie co robi. Pracą zajmie się umiarkowanie, bo dla prawdziwej kobiety mężczyzna jest ważniejszy. Rzuci wszystko i podąży za nim 
w dzikie puszcze, na bezludną wyspę, albo nawet do Rio de Janeiro. Pierwszy lepszy zassany słoik wykorzysta racjonalnie, każąc mu go otworzyć, żeby mogła okazać podziw i zachwyt dla jego męskiej siły. Mężczyzna, który nie lubi zachwytu dla własnej męskiej siły, nie jest normalnym mężczyzną i powinien się leczyć. No owszem, owszem, w razie bandyckiego napadu krzykiem wyrwie go ze snu i schowa się za jego plecami, zaraz potem jednakże, w obliczu niebezpieczeństwa, chwyci wałek do ciasta, tłuczek do kartofli, tasak do mięsa, muszkiet po pradziadku i rąbnie. Czasem trafi w złoczyńcę, a czasem w męża, ale to już druga strona medalu. 

Prawdziwa kobieta zaprezentuje:
- żelazną logikę,
- kompletny brak jakiejkolwiek logiki,
- nadludzkie opanowanie,
- rozszalałą histerię,
- nieprzepartą niechęć do seksu,
- nieprzeparte upodobanie do seksu,
- anielską łagodność,
- wściekłą awanturniczość,
- nieuzasadniony optymizm,
- nieuzasadniony pesymizm,
- wielką mądrość,
- totalną głupotę,
- zdumiewające talenty kulinarne,
- paniczny lęk przed wszystkim,
- brawurową odwagę,
- wszystko razem i na zmianę, w nieoczekiwanych momentach.

Ponadto nastawmy się, że:
- uciekając z płonącego budynku, zatrzyma się przed lustrem, poprawi uczesanie i przypudruje 
  nos,
- do niczego nie da się zmusić,
- do wszystkiego da się nakłonić,
- nie mając sił fizycznych i kondycji, bez problemu przetańczy całą noc,
- z uśmiechem na twarzy wytrzyma ciasne pantofle,
- w dwie minuty z kuchty przeistoczy się w piękność i zrobi przyjęcie z niczego,
- przez całe życie zdoła udawać, że jest głupsza od nas.

    Jeśli tego wszystkiego niepotrafi, niejestprawdziwą kobietą. Kobiety, ogólnie biorąc aczkolwiek wdzięczne, przydatne, użyteczne - pod niektórymi względami niezbędne - zarazem wszystkie jak leci, niezależnie od rodzaju, są:

1. Nieznośne.
2. Uciążliwe.
3. Awanturnicze.
4. Rozlazłe.
5. Kosztowne.
6. Kłamliwe i podstępne.
7. Pasożytnicze.
8. Głupie.
9. Przekorne.
10. Nielojalne.
11. Gadatliwe.
12. Bezwzględne i niemiłosierne.
13. Agresywne.
14. I w ogóle nie do wytrzymania.

    Trzeba z nimi umieć postępować i traktować je właściwie. Zyskujemy wówczas pewne szanse Przede wszystkim jednak należy zdać sobie sprawę z reguł gry i przed działalnością kobiet zabezpieczyć się przynajmniej psychicznie. Dobrze jest znać niebezpieczeństwo, jakie nam zagraża. Wiadomo bowiem, że:

1. Jeśli walimy właśnie po pysku przeciwnika, kobieta z całą pewnością uwiesi się u naszej prawej  
  ręki. Jeśli jesteśmy mańkutem, uwiesi się u lewej.
2. Na widok niewinnej myszy upuści wszystko co akurat trzyma i wskoczy na:
  a) krzesło,
  b) stół,
  c) nasze biurko,
  d) podium, skąd wygłaszamy właśnie przemówienie inauguracyjne, bo zostaliśmy obrani  
   prezydentem,
  e) dach nowego samochodu,
  f) kolana arcybiskupa, który właśnie złożył nam uroczystą wizytę, 
  g) cokolwiek podwyższonego.  Nie ma dla niej świętości.
3. Jeśli na ruchliwej szosie zagrozi jej wyprzedzanie na trzeciego, z całą pewnością zamknie oczy.
4. Jeśli wrócimy do domu bardzo zmęczeni i spragnieni spokoju i wypoczynku, z całą pewnością:
  a)zaproponuje nam rozrywkę w lokalu publicznym,
  b) zawiadomi, że grono zaproszonych przyjaciół przybędzie za kwadrans,
  c) zrobi awanturę,
  d) zażąda obejrzenia i natychmiastowej naprawy kapiącego rezerwuaru w łazience,
  e) uprze się z nami rozmawiać, bo tak rzadko nas widzi,
  f) usiądzie nam na kolanach i zażąda świadczeń erotycznych.

    To ostatnie mężczyźni znoszą jakoś najłatwiej. jeśli wcale nie chcemy jej poślubić, złośliwie urodzi nasze dziecko. Jeśli wrócimy do domu skruszeni po drobnych ekscesach, pełni najlepszych chęci, z mocnym postanowieniem poprawy, okaże się, że właśnie opuściła nas na zawsze, wynosząc się do rywala i nie zostawiając ani kropli niczego na uspokojenie. Jeśli wrócimy do domu niezadowoleni z siebie i rozdrażnieni niepowodzeniem, może nawet, niech będzie, przez nas zawinionym, nie spocznie, póki samym gadaniem nie wyprowadzi nas z równowagi ostatecznie. (I potem sąd, też kobieta, nie znajdzie żadnych okoliczności łagodzących...). 
Jeśli wrócimy do domu w euforii, odniósłszy sukces, z trelem na ustach i błogością rozpierającą pierś, z całą pewnością już w progu rąbnie nas wieścią, iż:
- spalił się dom naszych rodziców,
- dzieci są chore na coś okropnego,
- przyjeżdża nasza teściowa,
- z Urzędu Skarbowego przyszło tajemnicze wezwanie,
- nie ma wody, zamkneli, bo coś rozkopują,
- samochód się rozbił kompletnie, wcale nie z jej winy,
- lub też inną, podobnej natury, informacją.

Możliwości jest wiele, dostarcza ich życie. Ona przy tym nie poprzestanie na jednej, postara się zebrać co najmniej trzy. I już nasza euforia więdnie, niczym kwiat na mrozie. Jeśli w ogóle tej kobiety nie chcemy 
i usiłujemy zerwać nie tylko związek, ale nawet znajomość, z całą pewnością ona uprze się przy nas granitowo.
    Decydując się na bliższe kontakty z kobietami wszystko powyższe należy poważnie wziąć pod uwagę Sposoby przeciwdziałania mankamentom każdy mężczyzna powinien sobie obmyślić we własnym zakresie, dostosowując je do możliwości własnych i skłonności strony przeciwnej. Rzecz oczywista, wymaga to pracy umysłowej, co każdego mężczyznę napełnia goryczą. Nie po to dał się poderwać kobiecie, żeby myśleć, do myślenia to on ma inne tematy .Myślenia na temat kobiet mężczyźni nienawidzą żywiołowo, co jest poniekąd nawet uzasadnione biologicznie. Cel, jakiemu służy płeć przeciwna, żeńska, przy każdej realizacji pożera podobno 3000 kalorii. Słownie: trzy tysiące. Zgroza ogarnia...! Gdzie tu jeszcze człowiek ma mieć siły na myślenie...? Jednakże tej strasznej pracy niekiedy należy się oddać. Pociechą jestfakt, iż daje ona pewne korzyści. Właściwie traktowana kobieta bywa nader użyteczna, uzyskujemy od niej bowiem, ogólnie biorąc:

1. Zaopatrzenie domu w produkty żywnościowe.
2. Gotowe posiłki, podane na talerzu, niekiedy nawet zgodne z naszymi upodobaniami.
3. Tajemniczy powrót naszej używanej odzieży do stanu idealnej czystości.
4.W razie wybuchów naszych potrzeb seksualnych natychmiastowe tychże potrzeb zaspokojenie.
5. I parę innych drobnostek.

Kobieta traktowana NIEwłaściwie przysporzy nam:

1. Ogromnej ilości hałasu, pochodzącego tak z jamy ustnej, jak i z tłuczonych naczyń.
2. Uszkodzeń na naszym ciele, pochodzących to od tłuczka do kartofli, to od wałka do ciasta, to 
  od elegancko polakierowanych paznokci, to od chińskiej róży w dużej doniczce.
3. Strat materialnych, pochodzących zewsząd.
4. Pustyni garmażeryjnej, spowodowanej jej urazą do nas.
5. Rywala, który da nam po pysku i wyrzuci nas z własnego domu. 
6. Dzieci, możliwe, ale niekoniecznie naszych.
7. I diabli wiedzą, czego jeszcze okropnego.

Różnicę widać gołym okiem. Rzecz oczywista, rodzaj pożytku uzależniony jest dość ściśle od rodzaju posiadanej kobiety. Rodzaj musimy ustalić, co wcale nie jest łatwe, ponieważ one z upodobaniem symulują całkiem co innego, niż to czym są. I tak na przykład bogini będzie udawała anioła, kobieta pracy wampa,
megiera kurę domową, niańka świetnego kumpla, a prawdziwa kobieta wszystko, co jej akurat fantazja podsunie. I bądź tu mądry, człowieku. Obłędu można dostać. W celu zyskania jakiej takiej orientacji przede wszystkim nie należy zwracać żadnej uwagi na to, co kobieta mówi. Mówić, to one mówią różne głupstwa. Należy patrzeć, co robi. Jeśli, zaproszona przez nas na wycieczkę w urozmaicone i trudne plenery (dzika puszcza, rwący potok, skaliste granie, bezludna wyspa itp.) przybędzie w stroju wizytowym i szpilkach, a za to bez swetra, wybijmy sobie z głowy świetnego kumpla bez względu na jej wybuchy entuzjazmu wobec burzowej chmury nad środkiem jeziora. Jeśli, zaprosiwszy nas na kolację, całe, choćby najdoskonalsze pożywienie ustawi od razu na stole i nie drgnie nawet później w kierunku kuchni, pożegnajmy się z kurą domową. Jej tkliwego gadania o namiętności do prac domowych możemy w ogóle nie słuchać. Jeśli na balu (dansingu, zabawie w remizie straży pożarnej, hucznym weselu u znajomych itp.) z energią każe zamienić swój koktajl na całkiem inny i zmusi zalatanego kelnera do natychmiastowej usługi, porzućmy nadzieję na boginię i anioła, a za to pomyślmy o herod-babie. jeśli w restauracji, lub też kawiarni, przy płaceniu rachunku ręka jej odruchowo sięgnie do torebki, już wiemy, że mamy przed sobą człowieka pracy i fakt, że z tej torebki wyjmie puderniczkę, nie ma żadnego znaczenia. I tak dalej w ten sposób zyskujemy nikłe szanse rozeznania się w prezentowanym przez nią rodzaju, bodaj drogą eliminacji, wiedząc już mniej więcej, czego się od niej nie doczekamy. Musimy się poważnie zastanowić, czy zdołamy się tego wyrzec. Bo może...? inne walory damy burzą głębie naszej anatomii i rzucają nam bielmo na oczy, z reguły żywimy wielkie nadzieje, dwukierunkowe. Kierunek jeden że wytrzymamy z łatwością i bez wszystkiego potrafimy się obejść. Kierunek drugi że ona jednak coś z siebie wykrzesze i zrobi to, do czego się wcale nie nadaje. Mniemanie to teoretycznie jest z gruntu fałszywe. Każdy mężczyzna doskonale rozumie, dlaczego nawet 
w cyrku słonie i kucyki nie są tresowane do mycia porcelany, a od foki nikt nie wymaga skakania z gałązki na gałązkę.
    Możliwe są różne wynaturzenia, ale tylko do pewnych granic i żaden przygłupek nie pcha się dalej. Każdy mężczyzna świetnie wie, że gwoździa widelcem wbić się nie da, a spodnie przez głowę nie przejdą. Godzi się z faktem, nie próbując go zmieniać. Bez odrobiny myślenia zatem się nie obejdzie. Wniosek ostateczny nasuwa się prosty: kobietę należy traktować właściwie, co wcale nie jest tak skomplikowane, jak by się wydawało. 
   Pewne ogólne zasady łatwo sobie przyswoić. Przede wszystkim w żadnym wypadku nie należy od kobiety wymagać:

1. Podejmowania decyzji, szczególnie błyskawicznych Błyskawiczną decyzję kobieta podejmie
    wyłącznie wówczas, gdy:
  a) złoczyńca zainteresuje się jej dzieckiem, (Wówczas rzuci się na niego z rozcapierzonymi     
    pazurami bez względu na sytuację i okoliczności) ţ,
  b) złoczyńca uczyni jednoznaczny zamach flakonem jej perfum od Diora,
    świeżo nabytymi (Rzuci się jak wyżej),
  c) inna kobieta weźmie do ręki wdzianko, na które nie mogła się zdecydować od pół godziny,  
    (Wyrwie jej to wdzianko i kupi je, nawet gdyby miała przez ten wydatek umrzeć z głodu),
  d) mężczyzna, którego ma na oku, opuszcza pomieszczenie. (Opuści je również, aczkolwiek  
    przedtem wahała się czy nie zostać do rana),
  f) Inne ewentualności nie wchodzą w rachubę.
2. Pieniędzy. Każdej kobiecie pieniądze atawistycznie kojarzą się z łupem w postaci mamuta, 
   królika, niedźwiedzia, lub też dzikiej świni, innymi słowy: mięsa. Łupu powinien dostarczać 
  mężczyzna, a przekonanie to sięga epoki kamienia łupanego. Odruch podświadomości. Ponadto 
  domaganie się od niej pieniędzy nasuwa jej podejrzenie, iż sama stanowi wartość podrzędną, co 
  pociąga za sobą skutki fatalne. W końcu mężczyzna, który sam nie potrafi ustawić egzystencji na 
  właściwym poziomie, traci w jej oczach większość zalet. Pieniądze, o ile je posiada, odda mu 
  bardzo chętnie, pod warunkiem, że zostanie do tego nakłoniona podstępem.
3. Naprawy gniazdka elektrycznego.
  Kobieta, która umiałaby sama dokonać takiej naprawy i nie bała się prądu elektrycznego, jest  
  zjawiskiem przerażającym i nie wiadomo co z nią zrobić.
  Może mógłby się z nią skojarzyć jakiś poeta...
4. Podawania śniadań do łóżka Oczywiście, że takiego luksusu możemy się doczekać, ale tylko 
  wtedy gdy jej uprzednio okazaliśmy się mężczyzną stuprocentowym najwyższej klasy. Nie  
  zawsze nas na to stać. . .
5. Czyszczenia terrarium, w którym hodujemy sobie dwa milutkie węże Nie upieramy się przy 
  wężach. Może hodujemy białe myszki. W kwestii stosunku do zwierzątek kobiety miewają 
  dziwaczne fanaberie i takie na przykład pająki nie budzą w nich tkliwości. Trudno, musimy się 
  z tym pogodzić i pozbyć się złudzeń.
6. Mycia naszego samochodu. Nie do pojęcia. Z tajemniczych przyczyn kobiety wyszorują 
  podłogę, okna, zmyją naczynia, oczyszczą lodówkę i piecyk, a wobec samochodu, przedmiotu 
  niewątpliwie bez porównania ważniejszego, objawią zdumiewającą niechęć. Stroją grymasy. 
  Chcą nim jeździć, ale nie chcą go myć. Stosowanie przymusu powoduje zadrażnienia.
7. Dokładnego ustalania połączeń kolejowych według rozkładu jazdy. Tych wyżyn umysł kobiety 
  nie sięga. Nawet gdyby zgodziła się dokonać próby, co jest mocno wątpliwe, rezultat będzie 
  opłakany Bóg raczy wiedzieć kiedy i dokąd zajedziemy.
8. Wprawiania w szampański humor naszego szefa, lub też kontrahenta. Im liczniejsze uroki 
  prezentuje nasza kobieta, tym fatalniej może się to skończyć. O ile szef (lub kontrahent) budzi 
  odrazę, kontakt z urokami tylko go rozdrażni. W przeciwnym razie, rychło może się okazać, że 
  to my jesteśmy wprawiani w szampański humor na polecenie zwierzchnika.
9. Sympatii dla naszej rewelacyjnej sekretarki. W tej kwestii zbieżność gustów i poglądów nie 
  wchodzi w rachubę. Oczarowania cudowną istotą od naszej kobiety się nie doczekamy przenigdy 
  i nawet lepiej będzie, jeśli ukryjemy własny zachwyt.
10. Oglądania z entuzjazmem wszystkich meczów piłki nożnej oraz bokserskich.
  One nie mają zrozumienia dla tych męskich przeżyć i na to poradzić się nie da. Brak pojęcia 
  o elementarnych regułach objawi się uwagami, które ogromnie nas zdenerwują.
11. Absolutnego milczenia Nawet jeśli kobieta stosuje ciche dni i, obrażona nie odzywa się do
  nas, nie liczmy na ciszę. Odzywa się do wszystkich innych osób, jakie jej się napatoczą, bo 
  inaczej dostałaby ciężkiej nerwicy lub też po prostu pękła. Treść tego co mówi, jest skierowana 
  przeciwko nam. Postarajmy się myśleć o czymś innym i nie słuchać Próby udzielania 
  odpowiedzi pogorszą sytuację.
12. Przyjemnego wyrazu twarzy, jeśli przybywamy spóźnieni o sześć godzin, w przesadnie 
  wesołym nastroju Zważywszy, iż spóźnienie o sześć godzin przez nikogo nie jest dobrze 
  widziane, w pewnym stopniu możemy ją zrozumieć. Do łagodzenia sytuacji lepiej przystąpić 
  nazajutrz.
13. Podnoszenia ciężarów Niekoniecznie musi to być sztanga Zauważmy, że nigdy kobiety nie 
  nosiły fortepianów i, nie wnikając w sens zjawiska, pogódźmy się z nim. Coś w tym tkwi. . . 
  I wszystkim innym naszym wymaganiom kobieta, przy odrobinie starania, jakoś da radę. Żeby ją 
  do wysiłku zachęcić i uniknąć najgorszego, musimy nieco o nią zadbać. Rzecz jasna, nie do tego 
  stopnia co o samochód, względnie broń myśliwską, ale jednak. Bez względu na opór, jaki stawia  
  nasz umysł i psychika, raz na zawsze musimy przyjąć do wiadomości smutny fakt, iż owa istota 
  płci odmiennej posiada osobliwe właściwości i dziwne potrzeby nie do zwalczenia. Możemy je 
  zaspakajać lub też nie, ale przynajmniej powinniśmy mieć o nich pojęcie i przede wszystkim 
  chce w nas widzieć prawdziwego mężczyznę. Jeśli usiłuje się do tego nie przyznawać i ględzi 
  rozmaite głupoty o wyższośći intelektu nad mięśniami, symuluje obojętność seksualną, pcha nam 
  w usta kaszkę na mleku jako produkt zdrowotny i dietetyczny, eksponuje, pozornie niedbale,
  własną tężyznę fizyczną oraz wyczynia inne podobne kretyństwa nie zwracajmy na to uwagi. 
  Wszystko nieprawda. No nie, oczywiście, nie możemy być absolutnie tępym ćapokiem, który nie 
  zdołał nauczyć się czytać i pisać. Szczególnie sztukę czytania musimy posiąść, bez niej bowiem 
  nie zdołamy wydłubać z programu telewizyjnego owego meczu, o którym sama myśl napełnia 
  szczęściem nasze jestestwo. 

Są jakieś granice, zbytnio przesadzać nie należy. Jako prawdziwy mężczyzna musimy:

1. Prezentować siłę fizyczną. (Nawet narażając się na rupturę).
2. Symulować wielką dzielność bojową z wbiciem gwoździa w ścianę.
3. Posiadać obce koblecie umiejętności techniczne (Na przykład dać sobie radę:
- ze zmianą koła w samochodzie,
- z naprawą żelazka bez wywołania krótkiego spięcia w całym domu,
- z maszynką do strzyżenia trawy, bez obtłuczenia wszystkich palców i tynku,
- z otwarciem i zamknięciem automatycznego parasola,
- z zawieszeniem żyrandola,
- z bronią palną,
- z ręcznym pilotowaniem pojazdu kosmicznego,
- ze zmianą baterii w zegarku,
- z uruchomieniem windy, stojącej między piętrami, szczególnie jeśli kobieta znajduje się 
  w środku, oraz innymi, tym podobnymi trudnościami.).
4. Nosić ją na rękach. (No, nie bez przerwy. Od czasu do czasu. Jeśli jednak udało jej się osiągnąć 
  wagę 90 kilo, mamy prawo zrezygnować z tej formy okazywania męskości. Sama jest sobie 
  winna.).
5. Zdobywać. (Co do zdobywania, jest to nasza cechapodstawowa.) Kobiety uwielbiają być zdobywane i zaniedbanie tego czysto męskiego obowiązku ma katastrofalne skutki, co widać na każdym kroku. Nie znaczy to oczywiście, że upatrzoną damę należy chwycić za trwałą ondulację 
i miotnąć w kierunku legowiska. Ten rodzaj postępowania w zasadzie jest naganny i nie cieszy się pełną aprobatą społeczeństw, a jeśli nawet, to nie jawnie. Przemoc fizyczna owszem, w pewnym stopniu bywa wskazana, jednakże bez przesady. Nie jesteśmy małpą człekokształtną (a przynajm-niej mamy nadzieję, że nie jesteśmy), tylko jednostką ludzką, dysponujemy zatem szerszym wachlarzem możliwości zdobywczych. Nasze trudności w tej dziedzinie biorą się z braku cierpliwości kobiet. Między nami mówiąc, te baby są koszmarne. Musimy zdawać sobie sprawę, że logiki się od nich nie doczekamy. Chcą być zdobywane, a zarazem zdobywczość męską chwyt-ają za gardło, dławią, duszą, walą obuchem i zgoła uniemożliwiają. Same się rzucają na upatrzonych partnerów, niczym rozżarte harpie, chwytają za trwałą ondulację. . . W tym miejscu pojawia się dygresyjne niejako, pełne wątpliwości pytanie: co z tymi włosami? Były czasy, kiedy mężczyźni nosili bujne sploty, dumni z ich urody, ale wraz ze splotami nosili szpady przy boku, szpad używali często i jakoś to się równoważyło. Obecnie noszą broń palną, no, może niekiedy także brzytwy, ale to nie to samo. O fechtunku na brzytwy nie słyszałam, a sama znałam jednostkę płci żeńskiej, która wystrzeliła z armaty. Przewróciła się przy tym, ale to drobiazg, swoją kobiecość jakoś musiała podkreślić. Co dla takiej spluwa, kopyto, pepesza, ewentualnie kałasznikow? A te męskie kędziory spływają w splotach po pas i powiewają na wietrze. . . Nader silnie obawiamy się, że coś w tym jest. Wracając do tematu, szczytowym męskim osiągnięciem byłoby przejęcie inicjatywy. Nie poddawać się wyborowi, wybrać samemu i przystąpić do zdobywania bezzwłocznie, inaczej bowiem nasza wybranka straci cierpliwość i też się na nas rzuci, wydzierając nam z rąk podstawowy atut. Co prawda, ta sztuka od tysiącleci mężczyznom się nie udaje. Na kobiety nie ma mocnych, zrobią swoje, jak nie siłą, to podstępem. Co szkodzi jednakże spróbować? Kobieta, rzetelnie i umiejętnie zdobyta, w olbrzymim stopniu porzuci inne wymagania i nie zatruje nam życia bez reszty. Wciąż będziemy w jej oczach prawdziwym mężczyzną, nawet jeśli nie uda nam się zmienić przepalonej żarówki w lampie pod sufitem. Zleciawszy z drabinki, pozostaniemy poszkodowanym bohaterem, a nie idiotą i niedojdą.
Ponadto musimy wiedzieć, że istota, która nas wybrała i nawet pozwoliła się zdobyć, chce nas mieć. Spragniona jest zachłannie naszej obecności i naszego towarzystwa. 

Powinniśmy zatem, opanowując oszołomienie szczęściem, nastawić się, iż będziemy zmuszeni:

1. Wracać do domu prosto z pracy.
2. Dzwonić do niej co najmniej raz dziennie i umawiać się na spotkania. (Co z początku napełnia nas euforią, a potem staje się potwornie uciążliwe.).
3. Prowadzić ożywione życie towarzyskie.
4. Całkowicie zrezygnować z ulubionego towarzystwa.
5. Zażywać rozrywek kulturalnych. (Na takich, na przykład, koncertach nie da rady się zdrzemnąć, bo orkiestry symfoniczne bardzo głośno grają. Powinno się chyba coś z tym zrobić.).
6 . Uczestniczyć w koszmarnych zakupach.
7. Wyrażać swoje zdanie o czymś, na czym kompletnie się nie znamy.
8. Rozmawiać na tematy osobiście dla nas obrzydliwe.
9. Odpowiadać na pytania.
10. Zapewniać ją trzydzieści razy na dobę o naszych uczuciach.
11. Rezygnować z:
a) rozrywek w gronie przyjaciół,
b) wypadów na ryby,
c) wypraw myśliwskich,
d) miłych chwil, spędzonych przy barze,
e) najdroższego hobby,
f) spokojnego przeczytania prasy,
g) drzemki po obiedzie, (drzemka po obiedzie ma dodatkowe aspekty jeszcze do niej wrócimy),
i) brydża,względnie pokera,
j) innych podrywek.

12.Kupować choinkę na Boże Narodzenie, przynosić ją do domu i oprawiać w stojaku.
13. Pościć w Wielki Piątek. (Względy religijne nie wchodzą w grę. Ona po prostu jest zbyt zajęta świątecznym wiktem, żeby jeszcze i w piątek coś robić. Zjedzmy śledzia i nie zawracajmy kontrafałdy).
14.Pamiętać o rozmaitych rocznicach, które z reguły wylatują nam z głowy.
15. Wycierać nogi przed progiem.
16. Zapuścić brodę 17. Zgolić brodę.
18. Lać po mordzie rozmaitych nachalnych palantów.
19. Nosić trzy walizki zamiast jednej torby turystycznej.
20. Oddawać jej pieniądze, które dotychczas trwoniliśmy dowolnie.
21 .Dopuścić ją do kierownicy naszego ukochanego samochodu.
22. Przypodchlebiać się teściowej.

Zmiłuj się Panie, a cóż za katorga! Ponadto musimy:
- tańczyć,
- czytać książki,
- oceniać ze znastwem:

a) krój i barwę kiecki, (a należy zauważyć, że większość mężczyzn, to daltoniści. Ubierać swoje kobiety potrafią tylko architekci. Plastycy wymyślają dziwactwa, a cała reszta nie ma o tym zielonego pojęcia),
b) rodzaj, kolor i twarzowość uczesania,
c)urok lakieru na paznokciach,
d) pantofle (Inne szczegóły garderoby również wiążą się ściśle z wdziękami,
jakie skrywają, lub też przeciwnie, ukazują, i żaden mężczyzna z oceną ani przez chwilę się nie waha),
e) w razie jej nieobecności podlewać kwiatki (złote rybki na ogół karmimy dobrowolnie i we własnym zakresie. Białe myszki też).

    Jeśli chcemy jako tako wytrzymać z kobietą, powyższe obowiązki musimy spełniać przynajmniej 
w pewnym stopniu. Opanowawszy jednakże wiedzę podstawową, zaczynamy mieć pewne szanse. Możemy unikać najgorszego. Też w żadnym wypadku nie należy kobiety unieszczęśliwiać. Kobieta nieszczęśliwa traci:
a) wszelki rozum i opamiętanie,
b) urodę,
c) zdrowie, ponadto:
- zachowuje się nieznośnie,
- zatruwa mężczyźnie każdą chwilę życia,
- przestaje spełniać podstawowe obowiązki,
- przypala posiłki,
- dostarcza wrażeń wysoce nieestetycznych,
- moczy łzami nasze koszule i kamizelki,
- wyrywa nas ze snu głośnym łkaniem, lub też jeszcze głośniejszymi okrzykami rozpaczy,
- paskudzi nam opinię na terenie towarzyskim, służbowym i rodzinnym,
- trwoni pieniądze na pocieszające zakupy, zazwyczaj bardzo kosztowne, bo tańsze nie spełnią swego zadania,
- daje się poderwać pierwszemu lepszemu patafianowi,
- do łóżka się nie nadaje,
- pożytku z niej nie ma żadnego,
- zawraca nam głowę i odbiera spokój.

    Niby do czego mają nam służyć te wszystkie udręki? Uniknąć ich nie zdołamy tylko w jednym wypadku, jeśli, mianowicie, decydujemy się porzucić na zawsze jedną kobietę na korzyść drugiej i na tle tej drugiej dostaliśmy małpiego rozumu. Wszystko inne kobieta od biedy mogłaby zrozumieć albo chociaż bezrozumnie przyjąć do wiadomości i nawet przebaczyć. Tego jednego akurat nie i jest to siła wyższa Rzecz oczywista, najlepszym wyjściem byłoby natychmiastowe pozbycie się towarzystwa, obecności i w ogóle widoku kobiety porzucanej. Nie zawsze jest to łatwe. Mimo trudności, bezwzględnie należy się powstrzymać od radykalnego usunięcia jej z tego padołu z bardzo prostego powodu: pojawią się kłopoty także i z tą drugą, na której nam zależy,
ponieważ konwersacje poprzez kratki więzienne i w obliczu strażnika w najmniejszej mierze nie zaspokoją naszych uczuć. Drugie wyjście, prawie równie dobre, polega na podetknięciu jej naszego następcy. O ile zdołamy skierować na niego strumień jej namiętności, naszego odejścia zgoła nie zauważy, a potem niech on się martwi. Wszystkie inne wypadki unieszczęśliwiania kobiety są do opanowania. Kobiety bowien czują się nieszczęśliwe, jeśli:

1. Ciągle nas nie ma Ten problem, generalnie, przyczyńia największej zgryzoty. Bezustannej obecności, w dzień i w nocy, wciąż tej samej osoby, nawet ukochanej, nikt normalny nie wytrzyma. Absolutne dobro-dziejstwo stanowi tu praca zawodowa, która zmusza nas do oddalenia się legalnie i bez przeszkód, dając wytchnienie na ładne parę godzin. Nie musimy łgać, kręcić, wić się w nerwach ani wygłaszać brutalnych prawd, zwyczajnie idziemy do roboty i cześć. W innych sytuacjach, kiedy błogosławiona praca nam odpada,
bo na przykład w niedzielę nasz bank (warsztat, sklep, laboratorium, plac budowy, urząd i tak dalej) jest zamknięty na mur, możemy użyć sposobu następującego: Przyjmujemy wyraz twarzy ponury i gniewny, przez co najmniej dwie minuty, milcząc, patrzymy w okno, po czym zawiadamiamy naszą kobietę, że musimy natychmiast wyjść, ponieważ trzaska nas straszna cholera.
Nie, nie na nią, broń Boże, na Kowalskiego. Jesteśmy na niego tak wściekli, że nie zdołamy się opanować 
i zrobimy awanturę jej, niewinnej. Musimy wylecieć z domu i pędząc przed siebie wydyszeć naszą wściekłość. Uspokoiwszy się, wrócimy natychmiast. I już wkładamy płaszczyk. No, rzecz jasna, natychmiast spyta o przyczyny. Co też takiego ten Kowalski, mu zrobił? Na to pytanie nie odpowiemy wcale. Nie możemy o tym mówić, bo szlag nas trafi. Powiemy jak wrócimy, już na spokojnie. Wracamy po dowolnym czasie, w pogodnym nastroju i nadal nie będziemy rozmawiać o Kowalskim, bo to by znowu wpędziło nas w furię, a nie zamierzamy psuć sobie humoru.
Naciśnięci, kwestię Kowalskiego załatwiamy jednym zdaniem. Zależnie od wykonywanego przez nas zawodu, Kowalski:
- zepsuł kosztowne narzędzie, za które jesteśmy odpowiedzialni,
- wysłał w naszym imieniu niewłaściwy dokument do niewłaściwej osoby,
- pomylił naszych pacjentów i cud boski, że obaj wyżyli,
- powiedział o nas śmiertelną głupotę, którą teraz będziemy odkręcać,
- zgubił dzieło naukowe, które pożyczyliśmy od profesora,
- przyjął do pracy kretyna,
- zostawił odciski palców tam, gdzie ostatnio dokonaliśmy włamania.

Zważywszy, iż, de facto, do Kowalskiego nic nie mamy i żadne szały nami nie szarpią, właściwy komunikat wymyślimy bez trudu. Dla zmiany tematu zapytamy ją, gdzie się podziała ta śliczna niebieska sukienka, którą nosiła tak niedawno? Błąd Kowalskiego i niebieska sukienka jest to repertuar żelazny, który zdaje egzamin zawsze. Różne inne nasze nieobecności możemy zrównoważyć drobiazgiem. Do równoważących drobiazgów zaliczają się:
a) kwiaty,
b) perfumy,
c) pierścionek z dużym brylantem,
d) polędwica wołowa, (łatwa do przyrządzenia, nie dowali jej roboty, a zaopatrzenie jest),
e) informacja, że spotkaliśmy jej przyjaciółkę, która wyglądała wprost potwornie, kiedy ona się tak zestarzała...? f) informacja, że stęskniliśmy się za nią przez czas nieobecności zgoła szaleńczo, (temu przy najbliższej okazji musimy dać wyraz, więc zastanówmy się, co mówimy),
g) nowy samochód, już stojący przed domem (dla niej),
h) duża suma pieniędzy, (dla uniknięcia głupawych podejrzeń wyjawniamy, że ktoś z dawnych czasów oddał nam dług),
i) komunikat, że jesteśmy śmiertelnie głodni,
J) komunikat, że na jedzeniu nam nie zależy, bo zamierzamy się odchudzać,
k) zaproszenie na garden party w rezydencji amerykańskiego ambasadora.

Jak widać, możliwości jest mnóstwo. Najlepsze wrażenie robią zazwyczaj nowy samochód, oraz informacja o przyjaciółce. O ile okoliczności i warunki sprzyjają, dobrze jest także rzucić się na nią od razu z dzikim błyskiem w oku, w niedwuznacznych zamiarach erotycznych. Nie zawsze jesteśmy do tego zdolni.

2. Regularnie spóźniamy się na posiłki. Głupotę robimy zwyczajną, sami sobie szkodząc. I posiłki do bani 
i kobieta nieszczęśliwa. Szczególnie jeśli w grę wchodzą posiłki uroczyste, towarzyskie, lub rodzinne. Tu już usprawiedliwić nas może wyłącznie solidna katastrofa w ruchu lądowym, morskim i powietrznym. Jeśli jesteśmy terrorystą, wysadzającym w powietrze pociągi, względnie podkładającym bomby w samolotach, życie mamy ułatwione. Jeśli nie, dokonajmy pracy myślowej, do której kobieta nie zawsze się nadaje.
Zastanówmy się może, dlaczego właściwie spóźniamy się na coś, co w gruncie rzeczy bardzo nam się podoba i w dodatku niezbędne jest dla egzystencji, odkrywszy zaś przyczyny, zdołamy opanować skutki. Może one, te posiłki, wypadają nam po prostu w niewłaściwych godzinach? Spróbujmy skorygować pory doby. Kochająca kobieta przyzwyczai się w końcu do przyrządzania obiadu na trzecią w nocy. I nawet będzie szczęśliwa.

3. Nie zwracamy uwagi na jej wygląd zewnętrzny. Bez względu na nasze doznania estetyczne, musimy unikać uwag ewidentnie krytycznych. Zdania w rodzaju:

-czy ty nie mogłabyś się trochę uczesać,
- nos masz czerwony, że aż świeci,
- przestań powłóczyć nogami,
- na ten stary szlafrok już patrzeć nie mogę,
- nie wiem co masz na sobie, ale wydajesz się w tym potwornie gruba,
- skąd ci się wzieło tyle zmarszczek,
- wstyd się pokazać z tobą między ludźmi oraz tym podobne wykreślmy ze swojego repertuaru.

Zamiast nich zastosujmy uwagi odwrotne. Na przykład:
- takie śliczne uczesanie miałaś w zeszłym tygodniu! Zrób to samo jeszcze raz,
- musisz koniecznie zmienić pantofle. Szkoda twoich nóg dla czegoś takiego,
- tak bym chciał zobaczyć cię w tej ślicznej sukience,
- masz sadełko, po którym tylko klepać...,
- poprzednim razem pachniałaś piękniej,
- poprzednim razem miałaś takie piękne paznokcie!

    Nie ma najmniejszego znaczenia, że tego poprzedniego razu w ogóle nie było, a do sadełka czujemy serdeczne obrzydzenie. Ukomplementowana kobieta czuje nasze zainteresowanie nią, po czym, zdopingo-wana, postara się podnieść swoje walory na wyższy poziom. O nieszczęściu nie ma mowy. Uwagi możemy zresztą wygłaszać dowolne, bo nawet kompletnie wyzute z sensu pójdą na kark męskiego roztargnienia 
i braku spostrzegawczości. Wszystkie kobiety wiedzą, że mężczyźni odnoszą wrażenia ogólne, bez pojęcia 
o szczegółach. A zainteresowanie okażemy i to w zupełności wystarczy.

4. Nie dostarczamy jej żadnych rozrywek. No owszem, męczące. Co jest rozrywką dla nas, niekoniecznie musi być dla niej. Na szczęście o swoich upodobaniach, chęciach ona skwapliwie nas poinformuje. W grę wchodzą:
- dyskoteka,
- kino,
- teatr,
- filharmonia,
- wystawa malarstwa,
- kawiarnia,
- nocna knajpa z dansingiem,
- spotkania towarzyskie,
- grzybobranie w dzikiej puszczy,
- spływ kajakowy,
- urlop na Majorce,
- pokaz mody,
- karnawał w Rio,
- trzepanie dywanów,
- hodowla roślin w ogródku,
- liczne koty i psy,
- jazda konna,
- narty i łyżwy,
- taniec i ogólnie, cokolwiek, byle z nim i w towarzystwie.

Na te wszystkie uciążliwości musimy się nastawić. Chwalić Boga, żadna nie oczekuje spełnienia wszystkich upodobań, możemy dokonać wyboru atrakcji, do jakich czujemy się zdolni. Z reguły najtrudniej nam znieść gadanego brydżyka. Tu jednakże możemy robić za piątego, ustępując miejsca paniom i wykorzystując czas na przemyślenie gnębiącego nas problemu zawodowego.
Obecnością służymy bez szkody dla zdrowia. Co do całej reszty, od czasu do czasu musimy się poświęcić, symulując wielki zapał i uciechę. Nie musimy brać udziału bezpośredniego, ona niech sobie jedzie na tym cholernym koniu, a my poczekamy. Od spotkań towarzyskich robi nam się ciemno w oczach, ale wykorzys-tajmy je po prostu po to, żeby zjeść kolację i myśleć o czymś innym. W lesie możemy się zdrzemnąć na świeżym powietrzu,  a marynowane grzybki zjemy z przyjemnością. Z ogródka, którego nienawidzimy całym sercem, wyniesiemy odrobinę kondycji i tlenu, co zawsze nam się przyda.
Jedno, co musimy, to tańczyć. Nie jest to w końcu sztuka wielka, dostępna tylko kaskaderom, każda jełopa może ją w jakimś stopniu opanować. Z tajemniczych przyczyn mężczyzna, który umie tańczyć, budzi 
w kobietach potężne uczucia. Na marginesie oświadczam, że osobiście byłam świadkiem szału kobiety 
w odniesieniu do osobnika upiornie zezowatego, którego tańcząca z nim dama pragneła zdobyć dla siebie na całe życie, bez względu na inne jego cechy, gotowa do świadczeń bez granic). Jest coś w tym tańcu. Osoby bardzo młode, znające tylko współczesne psychodeliczne podrygi, mogą nie zrozumieć sedna rzeczy.  
    Tańczy się sobie, albo tańczy się z kimś i to drugie ma znacznie większe znaczenie. Kobietom nie ma potrzeby czegokolwiek tu wyjaśniać, pojmują same z siebie, wiedzione instynktem. Mężczyźni stawiają opór. Niesłusznie. Mężczyzna w gruncie rzeczy lubi wysiłki fizyczne. Dobrowolnie i z dużym upodobaniem zdobywa rozmaite sprawności, chociażby takie drzewa, znacznie więcej chłopców, niż dziewczynek, łazi po drzewach. I nie dziewczynki grają w rugby, w piłkę nożną, nie wspominając już o takim drobiazgu, jak fechtunek w czasach odrobinę dawniejszych. W walkę byków również wdają się mężczyźni, a nie kobiety, co w pełni koresponduje z cechami natury biologicznej. Męska siła, męska sprawność, męska odwaga... Ejże, panowie! Nie wyrzekajmy się własnej płci. Dziecka urodzić żaden z nas niepotrafi... Od tańca do dziecka droga nie taka znowu daleka Jedno upojne tango potrafi sprawę załatwić.
Zatem, biorąc pod uwagę naturalną i biologiczną skłonność do sprawności fizycznych, nie ma żadnego powodu, dla którego tych sprawności fizycznych nie mielibyśmy uzyskiwać w takt muzyki. Chyba że ktoś jest całkiem głuchy, ale inwalidztwem z całym szacunkiem i współczuciem w tym utworze się nie zajmujemy. Tańczyć, panowie! Umieć tańczyć! Jeśli ktoś chce mieć z głowy kłopoty z kobietą, powinien umieć tańczyć! Jako kobieta, uprzejmie komunikuję, że nie ma na świecie kobiety, choćby nawet była prezydentem Stanów Zjednoczonych, albo naturalną następczynią królowej Saby, albo królową Wiktorią, albo Marią Curie, albo wszystko jedno czym, której całe jestestwo z całkowitym wykluczeniem drobnej cząstki, umieszczonej tuż pod ciemieniem nie pobiegłoby w kierunku mężczyzny, z nią umiejętnie tańczącego. Nikt tu nie twierdzi, że rozrywce należy oddawać się codziennie, żadne takie. Od czasu do czasu wystarczy. Kobieta spragniona rozrywek robi się w końcu spragniona iCh do tego stopnia, że uszczęśliwi ją byle co.
    Mężczyzna inteligentny, (a czy istnieją inni...?) rozumiejąc zjawisko, zaspokoi jej pragnienia nawet bez własnego udziału. Mężczyzna całkiem głupi (a czy istnieją inni...?) podetknie jej pod nos partnera niewłaści-wego i spowoduje dramat. Jeśli chce się jej pozbyć, osiągnie pożądany skutek, ale nie zawsze o to chodzi. Zakładając, że nie tylko nie chce się jej pozbyć, ale przeciwnie, chce zachować tak ją, jak i jej uczucia, wykombinuje dla niej ulubioną rozrywkę bez partnerów. Niezłe są te grzyby, ogródek, koncerty, pokazy mody, rośliny, dywany i zwierzątka. Niczym nie grożą, chyba że pojawi się jakiś weterynarz, albo leśnik. Weterynarz i leśnik zazwyczaj posiadają własne kobiety, które potrafią przeciwdziałać, niebezpieczeństwo jest zatem znikome. W każdym razie rozrywkom naszej kobiety jakąś część wysiłków musimy poświęcić.
5. Ryczymy głosem bawołu i urządzamy awantury. Obojętne, czy mamy powód i jaki. Sensu to nie ma żadnego, ponieważ jedno z dwojga: albo ją ogłupimy doszczętnie i będzie jeszcze gorzej, albo narazimy się na wzajemną awanturę, która znacznie przerośnie naszą. albo też ona zacznie płakać i nie przestanie do uśmiechniętej śmierci. Zmarnujemy sobie życie, a co najmniej jego część.  O takim drobiazgu jak rękoczyny i karcenie kobiety za pomocą przykrości fizycznych nawet nie wspominamy. Mężczyzna na poziomie kobiety nie tknie. Jeśli tknie, nie jest prawdziwym mężczyzną, tylko żłobem, który budziłby niesmak nawet wśród jaskiniowców. Z takimi rozmawiać nie będziemy.

6.Cackamy się z innymi jak ze śmierdzącym jajkiem, ją zostawiając odłogiem. Co nam właściwie szkodzi podać jej sól przy stole, płaszczyk w przedpokoju, albo publicznie powiedzieć komplement? Wysiłek niewielki, a zysk olbrzymi. Na kobietę ukomplementowaną przy ludziach spływa balsam niebiański, który działa bardzo długo. Należy oczywiście unikać rażących sprzeczności. Nie wydziwiajmy nad jej włosami, jeśli ona akurat nie zdążyła nic zrobić ze sobą i przypomina pomietło, dajmy sobie spokój z jej piękną figurą, jeśli ona ostatnio znów przytyła trzy kilo, nie zachwycajmy się jej intelektem, jeśli przed chwilą wygłosiła nieziemską głupotę, bo nikt, a nawet ona sama, nie uwierzy w szczerość naszych intencji. Przygotujmy sobie raczej coś nie do sprawdzenia na poczekaniu, na przykład - jak ona świetnnie strzela 
z łuku... I już nie będzie gadania o zostawianiu odłogiem.

7. Podrywamy sobie inne damy. W takim wypadku jej poczucie nieszczęśćia wydaje się dość zrozumiałe, nawet jeśli nasze podrywki mają charakter czysto rozrywkowy i ulotny. Nam też nie podobałoby się, gdyby ona podrywała innych dżentelmenów, i to abstrahując od opinii owego szewca, który wygłosił sentencję, godną być może rozważenia. Nie pamiętam gdzie, może w "Szwejku".

- "Wiesz pan" - rzekł mianowicie ów szewc -, Jak ja zdradzę żonę, to tak, jakbym plunął na ulicę z mojej suteryny. A jak żona zdradzi mnie, to tak, jakby kto z ulicy plunął do mojej suteryny".

Możliwe, że coś w tymjest, aczkolwiek żadna kobieta z szewcem się nie zgodzi Całkowite wyrzeczenie się podrywek przekraczałoby zapewne nasze siły i nikt tu nie ma takich zbrodniczych wymagań. Jednakże czego oko nie widzi, tego sercu nie żal, zachowajmy po prostu poczucie taktu i otaczajmy nasze poczynania w tej dziedzinie nieprzeniknioną tajemnicą. Niech ona o tym nie wie. Zadanie łatwe nie jest, musimy bowiem strzec się nie tylko jej, ale także jej przyjaciółek, które diabli wiedzą gdzie mogą się pojawić, oraz unikać starannie wszystkich znajomych. Inaczej bowiem może się zdarzyć, że ona będzie jedyną osobą, nieświadomą sytuacji. Zacznie budzić litość, współczucie, wzgardę, chichoty i lekceważenie, wyjdzie na głupią i w ogóle zostanie przez nas skompromitowana dennie. Nie po to zaś mamy ten swój osobisty skarb, żeby go kompromitować, szczególnie że czego jak czego, ale takiej kompromitacji żadna kobieta nie przebaczy. Narazimy się na:
- arszenik w zupie,
- poderżnięcie gardła nożem kuchennym,
- tornado i kataklizm w domu,
- licznych rywali, o których dowie się cały świat i wówczas my będziemy skompromitowani,
- całkowitą utratę naszej kobiety, czego wcale nie mieliśmy w planach,
- ruinę majątkową,
- rozgłoszenie naszych najskrytszych tajemnic, w ogóle krwawą zemstę.
Musielibyśmy upaść na głowę, żeby coś takiego sprowokować, potraktujmy zatem sprawę poważnie. Trudno, nie ma siły, raz na zawsze pogódźmy się z tym: kobiety naszymi podrywkami kompromitować nie wolno i róbmy sobie co chcemy, ale tej zasady nic na świecie nie złamie. Istnieje wyjście odrobinę łatwiej-sze. Mianowicie: nie kryjemy się z podrywkami po żadnych zaułkach, spotykamy się z nimi przeraźliwie jawnie, radośnie witamy przyjaciółki i znajomych, a do naszej kobiety ględzimy o nich do upojenia. Spotkaliśmy przypadkiem:
- jej przyjaciółkę,
- żonę naszego szefa,
- pannę Basię z kwiaciarni,
- naszą daleką kuzynkę z prowincji,
- znajomą z wczasów,
- koleżankę ze studiów, i tym podobne.

Poznaliśmy, też przypadkiem:
- facetkę z urzędu skarbowego,
- sekretarkę ministra naszego resortu,
- jedną taką prokurator,
- jedną taką biznesłumen,
- jedną taką panią doktór,
- facetkę z telewizji,
- rodzoną siostrę jednego posła na Sejm i tym podobne.

Powyższe osoby zaprosiliśmy na kawę, na kolację, na wycieczkę w plener, do dyskoteki, dokądkolwiek, specjalnie po to, żeby uzyskać:
- orientację w kwestii nie płacenia podatków,
- awans w miejscu pracy,
- zabezpieczenie w prokuraturze na wszelki wypadek,
- udział w intratnych przedsięwzięciach,
- chody w szpitalu, też na wszelki wypadek,
- korzystną reklamę w środku masowego przekazu,
- wpływ na rządy krajem.

Urodziwe cele uświęcą nam niewinne środki. Możemy także spotykać, poznawać i zapraszać wszystko inne, filatelistkę (będziemy zbierać znaczki, albo chcemy sprzedać te po dziadku), panią historyk sztuki (może uda nam się tanio kupić Kossaka), pokojówkę z hotelu (może uda nam się okraść co zasobniejszych gości), córkę szefa mafii (ho ho...!). Możliwości jest zatrzęsienie. Powiedzmy, że ze Striptiserką z nocnego lokalu mielibyśmy pewne trudności, bo co niby zamierzamy? Też się rozbierać...? No więc dobrze, striptiserkę, ostatecznie, możemy ukryć. ţszystkie inne nasze krótkotrwałe i nachalnie wręcz rozgłaszane znajomości 
i spotkania zostaną uznane za zwykłą operatywność życiową, nie budząc żadnych podejrzeń. A nawet jeśli, to byle jakie i niepewne. W żadnym wypadku tylko nie możemy iść na imieniny do bliskich znajomych bez żony, przyprowadzając za to aktualną panienkę. Wywoła to złe wrażenie i zniweczy całą naszą koronkową robotę. Jak widać zatem, unieszczęśliwiania kobiety można unikać bez galerniczych wysiłków, czyniąc ją tym samym znacznie łatwiejszą do wytrzymania.

    Poza wszystkim, kobiety nie lubią, jak mężczyźni leżą. Nie jest to żadna przenośnia, tylko ścisłe określenie zajmowanej pozycji. Horyzontalnej. Leżenie mężczyzn doprowadza zazwyczaj kobiety do pasji, szaleństwa i rozgoryczenia. Mężczyźni zaś leżeć wprost uwielbiają. Znałam jednego takiego, który nawet pracował leżąc. Nie mówię tu oczywiście o leżeniu pod samochodem, na czatach z bronią myśliwską 
w dłoni, w górniczym chodniku wysokości pół metra, lub też pod plafonem, pokrywanym freskami, nic 
z tych rzeczy. Leżąc, pisał i czytał w ramach pracy zawodowej. Jako kobieta, pozwoliłam sobie kiedyś na eksperyment. Mój osobisty mężczyzna jak zwykle leżał, czytając książkę. Zjawisko mnie zainteresowało, zadzwoniłam do wszystkich przyjaciółek i znajomych, zadając tylko jedno pytanie:

- "Jaką pozycję zajmuje w tej chwili twój (pani) mąż?".

Z dwudziestu kilku, bo potem ankieta mi się znudziła, nie leżał tylko jeden, który naprawiał samochód przed domem. Nie, przepraszam, dwóch. Ten drugi akurat wyszedł ze śmieciami. Ale pczedtem owszem, leżał. Ciekawe, co w tym jest? Rozpaczliwie mało czynności można wykonywać w pozycji leżącej, najlepiej nadaje się ona do spania. Jeść, pić (szczególnie pić), rozmawiać, oglądać telewizję, pracować, grać w co- kolwiek, podglądać przez lornetkę sąsiadów, dłubać hobbystycznie, w ogóle coś robić, znacznie wygodniej na siedząco. Także pisać i czytać. Co oni widzą w tym leżeniu? Może jest to zdrowy odruch biologiczny - oszczędzanie nóg i kręgosłupa. Może jest to zwyczajne, przeraźliwe lenistwo? ţi może jeszcze gorzej? Każde zwierzę, w chwilach wolnych od innych zajęć, leży. Pies leży, kot leży, zając leży pod miedzą, krowa leży, sarenka w lesie leży, leżą lwy i tygrysy, nawet żyrafy.
Osobiście doznaję wrażenia, że nie leżą tylko małpy, wykazujące przesadną ruchliwość. Jeśli nie śpią, to nie leżą. O ile jakiś zoolog jest innego zdania, nie będę się z nim sprzeczać zbyt gwałtownie. Możliwe, że widział w życiu więcej małp, niż ja. Jednakże w tych małpach coś tkwi. Człowiekowi poniekąd najbliższa. Dlaczego zatem leży mężczyzna...? Zajrzyjmy w siebie, panowie! Niechęć kobiet do naszego leżenia ma pewne, nikłe uzasadnienie. One, te kobiety, po prostu podświadomie węszą w nas zezwierzęcenie. Żadna tego nie lubi, a niektóre nawet panicznie się boją Niektóre zaś zwyczajnie nam zazdroszczą, że my leżymy, a one nie mogą. Dla uniknięcia niepotrzebnych zadrażnień należałoby nasze leżenie nie tyle może ograni-czyć, bo to już przykrość zbyt wielka, ile jako tako ukryć. Leżmy sobie, kiedy ona nie widzi.
Udawajmy, że siedzimy. Albo wykonujemy ćwiczenia gimnastyczne, symulując nabywanie sprawności fizycznej. Na sprawność fizyczną dadzą się nabrać zawsze Symulowanie drzemki jest wysoce niewskazane, szczególnie po posiłku, pojawia się bowiem wówczas niebezpieczeństwo nadwagi, na którą kobiety bywają uczulone. W obliczu naszej drzemki zareagują gwałtownie.
Znacznie łatwiej jest wytrzymać z kobietą szczęśliwą, niż z kobietą, której wiele do szczęścia brakuje. 
Z czego wynika prosty wniosek: kobietę należy uszczęśliwiać, co wcale nie jest takie trudne, jakby się zdawało. Kobiety kochają słowa. W tej zaś dziedzinie upragnionego towaru można im dostarczać dowolnie bez wielkiego wysiłku. Zdaje się, że nie istniał jeszcze w dziejach świata mężczyzna, dla którego przez całe lata źródłem zgryzoty byłby brak ze strony kobiety komunikatu, że ona go kocha. Może i kocha, ale nie mówi tego wyraźnie, właściwe słowo z jej ust nie wychodzi i on przez to cierpi i rozpacza. Nic z tych rzeczy, takiego faceta w ogóle nie ma. Kobiet natomiastjest zatrzęsienie Należy zatem przemóc w jakimś stopniu własne, naturalne skłonności i mówić do nich, informując, że je kochamy. "Kocham cię" są to dwa słowa o czarodziejskich właściwościach. Wypowiadać je możemy byle kiedy, w okolicznościach dowolnych, dbając tylko, żeby zostały usłyszane przez właściwą damę. Używanie czułego szeptu w chwili przejazdu pociągu pośpiesznego, albo przemarszu orkiestry wojskowej mija się z celem. Cennego dźwięku nic nie powinno zagłuszać. Jeśli ona akurat robi nam piekielną awanturę, obojętne z jakiego powodu, wykorzystujemy krótką przerwę na oddech i wygłaszamy stosowną deklarację. Z reguły awan- tura zaczyna klęsnąć i tracić ogień, po czym zdycha własną śmiercią i jest to sposób znacznie lepszy, niż wszelkie argumenty naukowe, życiowe, logiczne i ekspiacyjne. Jeżeli przynależna do nas płeć przeciwna utrudnia nam wykonywanie ulubionych czynności, informujemy ją słownie o naszym uczuciu i odstawiamy od piersi, co, uspokojona w kwestii zasadniczej, znosi dość łatwo. I już mamy spokój. Jeżeli usiłuje zmusić nas do wykonywania czynności znienawidzonych, postępujemy jak wyżej i usuwamy się na ubocze.

Dwa magiczne słowa działają skutecznie i łagodzą sytuację nawet w wypadkach, kiedy:
- wyrzucamy przez okno talerz z przypalonym paskudztwem, rzekomo do jedzenia,
- całe przyjęcie towarzyskie spędzamy na umizganiu się do jej przyjaciółki,
- spóźniamy się na spotkanie dwie doby,
- wychodzi na jaw, że wszystkie pieniądze przegraliśmy:
a) w karty,
b) w kasynie,
c) na wyścigach,
- zostawiliśmy po sobie kompletny chlew w łazience i w kuchni,
- nie chcemy zmywać,
- wyrzucono nas z pracy,
- okazało się, że mamy nieślubnego potomka z całkiem inną osobą,
- popełniliśmy zbrodnię i teraz trzeba ukryć trupa,
- zasypiamy niczym kłoda, aczkolwiek ona spodziewała się po nas całkiem czego innego,
- zapomnieliśmy o:
a) rocznicy ślubu,
b) jej imieninach,
c) wizycie teściowej,
d) prezencie na gwiazdkę,
e) jej powrocie z urlopu,
- idziemy bez niej na imprezę rozrywkową ,- rozstajemy się z nią na zawsze.

W tym ostatnim wypadku te słowa brzmią co prawda trochę nielogicznie, ale braku logiki kobieta nie zauważy. Klinicznym przykładem może tu służyć niewielka scena w filmie "Tylko dla orłów". Sytuacja wojenno-dramatyczna, można powiedzieć, podbramkowa. On i ona, mężczyzna i kobieta, mają ze sobą współpracować. 

Ona:
- Myślałam, że mnie kochasz!
On:
- Myśl sobie, co chcesz.

   Zupełny kretyn. A co mu szkodziło powiedzieć, że tak, kocha ją bez granic, więcej, niż by sobie życzył 
i skrętu kiszek doznaje na myśl, że musi ją narażać. Ona doznałaby ukojenia i przypływu sił nadludzkich, po czym te siły poświęciłaby jemu. A tak, urażona w uczuciach, zajmie się głównie swoją urazą, zaniedbując obowiązki służbowe, nieszczęśliwa i z tego nieszczęśćia osłabła i zniechęcona. Skutki mogą być katastro-falne i ten przygłup sam się na nie naraża. Gdzie sens, gdzie logika? Liczne inne słowa również ułatwią nam życie pod warunkiem, że wygłosimy je we właściwej chwili. 
Na przykład:
1. Oznajmiamy, że pragniemy jej towarzystwa, które przysparza nam natchnienia, akurat wtedy, kiedy ona:
- farbuje włosy w łazience,
- pisze pracę naukową,
- śpieszy się do krawcowej,
- czyści w kuchni piecyk gazowy,
- wychodzi na spotkanie z naszym rywalem,
- ogląda w telewizji romans, zapierający dech w piersiach.

2. Zaczniemy jej opowiadać o naszych przeżyciach, akurat wtedy, kiedy ona:
- rozmawia przez telefon z przyjaciółką,
- obmyśla wykrój kiecki z nożycami w ręku,
- przyrządza skomplikowaną potrawę, którą chce się pochwalić,
- zjeżdża na nartach z Kasprowego, (rzecz oczywista, musimy w tym momencie jechać za nią lub przed nią),
- podsłuchuje awanturę u sąsiadów,
- zasypia.

3. Zawiadamiamy, że jesteśmy o nią dziko zazdrośni, akurat wtedy, kiedy ona:
- wściekła jak diabli, żąda od nas pomocy przy generalnym sprzątaniu,
- każe nam pozmywać po gościach,
- idzie z wizytą do swojej ciotki,
- wygląda jak ostatnia maszkara, co przed chwilą stwierdziła w lustrze,
- protestuje przeciwko naszemu wyjściu z domu w celach jej nieznanych,
- zmusza nas do zabawiania gości, których nie znosimy z całego serca.

4.Informujemy, że wszystkie inne baby, w porównaniu z nią, wydają nam się beznadziejnie wstrętne. 
Tę uwagę możemy wygłosić zawsze, wszędzie i we wszelkich okolicznościach. Każdą kobietę wprawi 
w stan upojenia i szampański humor Wzasadzie tak upragnione przez kobiety słowa niczym nam niegrożą. 
Przy punkcie 1. towarzystwem nas nie obdarzy, nie ma o to obawy.
Przy punkcie 2. narażamy się najwyżej na to, że nożycami krawieckimi zostaniemy dziabnięci. 
Punkt 3. daje nawet korzyść dodatkową, mianowicie ciotka powie że widziała kobietę szczęśliwą, co do naszej niewątpliwie dotrze.
Każda kobieta, która wie, że wygląda na istotę szczęśliwą, staje się rzeczywiście szczęśliwa, przynajmniej 
w pewnym stopniu. Istnieje tu jedno drobne niebezpieczeństwo. Mianowicie ona może poczuć zdenerwowa-nie, iż tak pożądane dla niej objawy, nadeszły w niewłaściwej chwili. Musimy zatem postarać się o właści-wy ton. Żadnej pretensji, żadnego natręctwa. Kobiety uwielbiają czuć się piękne, upragnione i pożądane. 
Tu juź sprawa robi się odrobinę uciążliwsza. Co najmniej połowę załatwią słowa, bo co nam szkodzi ostatnie marzenie wypowiedzieć, że nam wydaje się piękna. Jak wiadomo, nie to ładne co ładne, tylko to co się komu podoba. Reszta przysparza pewnych kłopotów. Rzecz jasna, kłopoty schodzą do zera, jeśli istotnie kobieta jest dla nas upragniona i pożądana. Niczego nie musimy symulować, tryskając ogniem i sypiąc iskrami, nawet bez żadnych słów. Jeśli jednak nasz wewnętrzny płomień nieco już przygasł i ledwo się żarzy, lub też, na dobrą sprawę, nigdy przesadnie nie buchał, musimy załatwić kwestię dyplomatycznie.
Wynajmowanie ogiera ze stadniny, lub też chwytanie buhaja na łące niejest wskazane. Właściwe usługi musimy świadczyć osobiście i we własnym zakresie. Jeśli cechy ogiera odległe są od nas o lata świetlne, stosujemy elementy zastępcze, które dają całkiem nikły rezultat. 
Otóż:

1. Wpatrujemy się w nią możliwie często zachwyconym wzrokiem. Wzrok przestudiujmy w lustrze, może się bowiem zdarzyć, że wbrew naszym chęciom i zamiarom będzie wyrażał wszystko z wyjątkiem zachwytu. Na przykład:
- panikę,
- przygnębienie,
- wściekłość,
- nieprzeparty wstręt,
- rzewną zadumę,
- szczerą rozpacz,
- rzetelną nienawiść.

Żadne z tych uczuć w omawianym wypadku nie nadaje się do prezentacji.

2. Przy byle okazji chwytamy ją w objęcia. Żaden dalszy ciąg nam nie grozi,
o ile dokonamy rozumnego wyboru chwili Na przykład:
- ona niesie akurat na stół gorącą zupę,
- doprowadziła właśnie uczesanie do formy szczytowej,
- wychodzi do pracy, już prawie spóźniona,
- goście dzwonią do drzwi,
- my idziemy w gości i już dzwonimy do drzwi,
- makaron jej kipi na kuchni,
- przechodzimy przez jezdnię na ruchliwym skrzyżowaniu,
- ona prowadzi samochód na górskich serpentynach (Tu może unikajmy przesad.. .).

3. Zabieramy ją ze sobą wszędzie tam, gdzie jej obecność w niczym nam nie przeszkadza, twierdząc zarazem, że jej uroda ozdobi, upiększy i umili:
- obiad w barze mlecznym,
- półsłużbowe spotkanie u szefa,
- przegląd i ocenę młodych cieląt,
- malowanie klubowej łodzi,
- garden party u ministra,
- uroczystą i upiornie nudną kolację, dla zagranicznych kontrahentów,
- koleżeńskie spotkanie weteranów drugiej wojny światowej.

Oczywistą jest rzeczą, że zabrać ją musimy między ludzi nikt bowiem nie zdoła wmówić w żadną kobietę, że jej uroda ma wielki wpływ na przykład na ryby.

4. W sytuacjach podbramkowych do uśmiechniętej śmierci rozpatrujemy szczegóły jej urody Nie ma istoty ludzkiej, która nieposiadałaby czegoś ładnego Może to być:
- ucho,
- paznokieć na dużym palcu u lewej nogi,
- łokcie,
- meszek na karku,
- kolor skóry na żołądku,
- taka jedna żyłka na rączce,
- prawy obojczyk,
- cokolwiek.



Rozpatrujemy te szczegóły i roztkliwiamy się nad nimi tak długo, aż kobieta, wprawdzie szczęśliwa, ale też i znudzona śmiertelnie, machnie na nas ręką i zaśnie. Przychodzi jednakże chwila, kiedy elementy zastępcze stracą swoją moc i wówczas, chcąc nie chcąc, musimy stanąć na wysokości zadania i czynem udowodnić jej, że jest upragniona i pożądana. Kobiety uwielbiają prawdziwą męskość w postaci:

1. siły fizycznej.
2. Sprawności wszelkiej.
3. Seksu (Co jest w końcu dość zrozumiałe, bo na tym zasadza się różnica płci).

Wytrzymywanie z kobietą ogromnie ułatwiafakt, że ona nas chce (Także utrudnia, ale to już druga strona medalu) Kobieta pragnie naszej siły fizycznej nie tylko dlatego, że w jej podświadomości tkwi myśl 
o noszeniu na rękach z jednej strony, a o upolowaniu mamuta z drugiej, ale także ze względów czysto praktycznych. Każdy ciężki przedmiot do przeniesienia stawia jej przed stęsknionymi oczami mężczyznę. Tu walizki. Tam szafa. Ówdzie kartofle. A jeszcze zakupy w torbach, mleko, soki, mięso, owoce, 
a wszystko swoje waży.
Obraz w złoconych ramach, kryształowy żyrandol - trzeba zdjąć ze ściany, względnie sufitu, albo zawiesić. Pralka, lodówka, telewizor, wnieść, ustawić... Mężczyźni! Krzyk się z jej duszy wyrywa i na ten krzyk mężczyzna ma święty obowiązek odpowiedzieć pozytywnie. Potem może wymyślić co mu się żywnie podoba, ona spełni jego życzenie wśród objawów uwielbienia i podziwu, bo męska siła upiększyła jej życie. Co do sprawności wszelkich, trudno się dziwić. Ktoś wszak musi:
- unieszkodliwić złoczyńcę,
- naprawić iskrzącą instalację elektryczną,
- obronić przed głodnym tygrysem, (najedzony bywa mniej agresywny),
- złapać mysz, (do tego wprawdzie lepszy jest kot, ale kobieta woli mężczyznę),
- zdobyć stolik w barze w okresie największego nasilenia ruchu turystycznego,
- powstrzymać strumień lejący się z zepsutego rezerwuaru,
- wynieść ją z płomieni,
- wziąć z nią razem udział w konkursie tańca,
- rozpalić ognisko w mroźnym plenerze,
- zastrzelić natrętnego komornika,
- zjeść wszystko, co ona ugotuje, i żeby mu nie zaszkodziło.

Na mężczyznę, który tych dzieł potrafi dokonać, kobieta patrzy z autentycznym podziwem i gorliwie mu się odwdzięcza. Chyba że jest boginią, ale przed boginią już ostrzegałam. Z seksem, o ile drzemie w nas bodaj odrobina ogiera, wielkiego kłopotu nie mamy. Odrobinę ogiera budzimy i bierzemy do galopu, czego żad-nego mężczyzny uczyć nie ma potrzeby.
Większość przystępuje do tego rodzaju obowiązków nawet z dość dużym zapałem. Jednakźe nie należy rzucać się na kobietę w celach erotycznych, jeśli ona świeżutko:
a) skończyła wielkie sprzątanie ţ i padła półżywa,
b) nałożyła sobie na twarz maseczkę kosmetyczną i przez pół godziny ma leżeć bez ruchu,
c) umyła włosy i w głowę gryzą ją zakrętki,
d) wróciła z rodzinnego pogrzebu,
e) obdarzyła nas potomkiem albo w dzikim pośpiechu przygotowuje wielkie przyjęcie, które ma przebić wszystkie osiągnięcia przyjaciółek,
f )mierzy i ma na sobie kieckę, pospinaną szpilkami (pomijając tu doznania kobiety, sami narażamy się na te szpilki).

Rzucanie się w celach wyżej wymienionych jest raczej wskazane, kiedy ona:
a) jest wściekła na cały świat, pełna sił niespożytych i już zaczyna robić nam awanturę bez wyraźnego powodu,
b) czuje się nieszczęśliwa obojętne dlaczego i płacze; potem powinna zaniechać płaczu,
c) czepia się nas nie wiadomo o co, gada i gęba się jej nie zamyka,
d) wybiera się na przyjęcie wyraźnie niezadowolona z siebie i ze swego wyglądu, (fakt, że się spóźni, nie m
a żadnego znaczenia),
e) widać, że tego po nas oczekuje, ale za skarby świata nie powie wprost,
f) boi się czegoś panicznie i ze strachu już wpadła w histerię,
g) ma do nas pretensje i żale, w pełni uzasadnione,
h) domaga się od nas trzepania dywanów (w tym ostatnim wypadku musimy udowodnić, że stanowimy sobą większą atrakcję niż dywan, nawetperski).
Oraz we wszelkich innych sprzyjających sytuacjach Niekiedy zaś musimy się na nią rzucić wyłącznie dla świętego spokoju. Trudno, dopust boży.

    Kobiety uwielbiają wydawać pieniądze Zdarza się niekiedy, że wydają własne, przez siebie zarobione, lub też odziedziczone, co stanowi jedną z dobrych stron równouprawnienia i przynosi nam dużą ulgę. Chętniej jednak wydają nasze.
    Powstrzymywanie ich od tego godne jest w pełni walki z wiatrakami i szkoda tu naszego zdrowia. jedyne co możemy uczynić, to unikać starannie zlecania im zakupów dla nas. Na ogół bowiem:
- zamiast końcówek do wiertarki kobieta przyniesie do domu apaszkę i hinduskie kolczyki,
- zamiast kurtki rybackiej ujrzymy wieczorową bluzeczkę,
- zamiast pompy hamulcowej dostarczy nam zestawu kosmetyków,
- zamiast drukarki do komputera nabędzie liczne resztki na spódnice, stanowiące wyprzedażową okazję,
- zamiast piżamy, gaci i koszul dla nas kupi wymyślny zestaw koktajlowy i plażowy strój dla siebie.

Możliwości odmian nie mają granic. Wyda przy tym dwa razy więcej, niż było zaplanowane. Awantury nie mają żadnego sensu, spaskudzą tylko atmosferę i nam samym dostarczą nieprzyjemności. Znacznie rozsąd-niej jest być, po prostu, milionerem i na drobne straty nie zwracać uwagi. Odbieranie jej wszystkich pienię-dzy jest wyjściem najgorszym z możliwych, pozbawia ją bowiem upragnionych doznań i odziera jej życie 
z uroku, co powoduje flustracje, konflikty i bunty, odbijające się na naszej egzystencji niepożądanym echem. Na jaki plaster nam te kwiaty? Możemy, ostatecznie, poprosić ją od czasu do czasu, żeby nabyła dla nas pół kilo gwoździ. Rozmiar obojętny, pół kilo to pół kilo. Bez względu na to, co kupi w zamian, przedmiot nie będzie kosztowny, bo pół kilo gwoździ nie kosztuje drogo, a za to spotka nas niespodzianka. Żaden mężczyzna nie zdoła odgadnąć zawczasu, co też kobieta nabędzie zamiast gwoździ. Niespodzianki 
w gruncie rzeczy lubimy wszyscy, bez względu na płeć.

Kobiety są potwornie skąpe. Niejako, można powiedzieć na zewnątrz, odnosimy z tego nawet pewne korzyści, wewnętrznie jednak przyczynia nam ta cecha wyłącznie cierpień. Łatwo strawimy fakt, że wszelkie napiwki dla rozmaitych usług ona ograniczy do minimum, że wykłóci się o cenę pokoju wynajętego na letnisku, że wynajdzie stragan z najtańszą włoszczyzną i tym podobne. Za to nasza dusza 
(a także niekiedy ciało) zacznie się wić w udręce, kiedy kobieta:

1. Zaprotestuje dziko przeciwko pójściu do restauracji, bo w domu kolacja wypada taniej.
2. Będzie chwytała nas za rękę i syczała w ucho niczym zygzakowata żmija,
jeśli:
- rzucimy się do kasy na wyścigach w celu dostawienia podsłuchanej w ostatniej chwili zakulisowej informacji,
- spróbujemy podwyższyć stawkę w ruletce,
- wyrwiemy z kieszeni portfel w kasynie,
- zgodzimy się radośnie na rewanż przy ostrym brydżu i w ogóle wykażemy,
chęć roztrwonienia pieniędzy, co napełnia nas szczęściem bez granic.
3. Zawlecze nas na wyprzedaż męskiej garderoby, gdzie mamy szansę ubrać się tanio. Nic to, że marynarka ma rękawy różnej długości, a w doskonałych spodniach mieści się, oprócz nas, metr kartofli na tyłku. Grunt, że tanio.
4. Z krzykiem cofnie się przed zajęciem stolika i wypiciem białego wina na placu Pigalle w Paryżu Nie dotrze do niej informacja, że białe wino tamże jest tańsze od wody mineralnej. Skąpstwo pada na umysł.
5. Nakarmi nas dziwnymi ochłapami, obok których tajemnicza breja zalatuje stęchlizną, twierdząc, iż spożywamy mięso z jarzynami.
6. Zmusi nas do nabycia małego fiata, zamiast toyoty camry, ponieważ mały fiat mniej pali (co osobiście uważam za niezupełnie pewne).
7. Zmusi nas do własnoręcznego odnowienia mieszkania ze względów zrozumiałych.

8.Skompromituje nas ostatecznie na przyjęciu wydanym z okazji:
- naszego awansu, dla kolegów z pracy i zwierzchnika,
- naszych, lub jej, imienin, dla rodziny i przyjaciół,
- przyjazdu krewnego z Ameryki,
- pożegnania naszego brata, który wyjeżdża do Ameryki,
- stypy po krewnym, który zapisał nam wszystko.

Jarzynowa zupka, śledzie i ogromna ilość makaronu nie zaspokoją oczekiwań zaproszonego społeczeństwa, a napojów zabraknie dopiero pod koniec wyłącznie dzięki naszym podstępnym knowaniom. Gdyby nie nasze podstępne knowania, zabrakłoby ich w jednej czwartej przyjęcia.
9. Zaprotestuje:
- energicznie,
- dziko,
- płomiennie, - czynnie,
- i skutecznie przeciwko wszystkiemu, co stwarza szanse wydania bodaj odrobiny pieniędzy, zatruwając nam życie. Kobietę skąpą należy, najzwyczajniej w świecie, oszukiwać. Inaczej zwisająca z góry pętla, lub też topór, wbity w pień, wydadzą się nam przyjemnością.

Kobiety uwielbiają dostawać prezenty Osobiste. Każdy mężczyzna powinien pojąć, zapamiętać i zakodować w sobie na zawsze, iż niektóre rzeczy budzą w kobietach delikatne wątpliwości i opory. 
Mianem prezentu osobistego nie można określać:
- fartuszka kuchennego,
- maszyny do zmywania naczyń,
- pralki automatycznej,
- kompletu garnków teflonowych,
- odkurzacza,
- silnika do łodzi pneumatycznej,
- choinki na Boże Narodzenie,
- własnych brudnych i podartych skarpetek,
- pustych butelek po męskiej wodzie kolońskiej,
- śrubokręta,
- zapasu nabojów do dubeltówki,
- muszek na pstrągi oraz wielu innych, naszym zdaniem, bezcennych przedmiotów.

Nie ma siły, i z tym się należy pogodzić. Kobiety miewają dziwaczne upodobania i poglądy. Wedle ich opinii do prezentów natury osobistej należą:

1. Pierścionek z brylantem ţ (ostatecznie może być rubin lub szafir gwiaździsty, ewentualnie szmaragd, ale o intensywnej zieleni, bo taki blady budzi wątpliwości).
2. Etola z norek (nie biała, bo białe żółknie ţ i wtedy oddaje się ją pokojówce,
należałoby zatem postarać się przedtem o pokojówkę).
3. Samochód (rzecz jasna nie mały fiat, tylko coś w okolicy mercedesa, na nią zarejestrowanego).
4. jej ulubione perfumy (w ogromnej butli. Flacon pour le sac robi złe wrażenie).
5. Otwarty rachunek u Yves St. Laurenta.
6. Czarne koronki właściwego rozmiaru (czarne koronki, jako takie,
dodatkowo sprawiają wrażenie, że interesujemy się intensywnie jej wyglądem zewnętrznym).
7.No i najtrudniejsze ze wszystkiego: elementy użyteczne dla jej pracy zawodowej, którą to pracę kocha tak samo jak mężczyzna.

Miłość kobiety do pracy zawodowej budzi w męskiej duszy uczucia przerażające i przygnębiające, ale na to nie ma rady. Odrobinę pociechy dostarcza fakt, że i tak dziecko urodzić musi ona. Kobiety są szaleńczo pazerne. Nie, skądże znowu, nie na wszystko. Gorzej Na mężczyzn. Chwile, kiedy obecność osoby płci przeciwnej nie tylko nie przeszkadza, ale wręcz przeciwnie, jest wysoce pożądana, mijają dość szybko. 


No, powiedzmy, że różnie:
- po paru godzinach,
- po paru dniach,
- po miesiącu miodowym,
- po trzech latach.

Wedle naszego osobistego doświadczenia trzy lata stanowią górną granicę. Kto chce, może zaprotestować. Nie ma zakazu. Potem zaczyna się normalne życie I to jest właśnie coś, czego kobiety nie potrafią zrozu-mieć. Miłość miłością, kontakt bezpośredni kontaktem bezpośrednim, obecność obecnością, a indywidualna dusza człowieka ma swoje potrzeby. ţprócz wszystkich potrzeb, wymienionych jak wyżej, przytrafiają się naszej duszy także i nietypowe, rzadziej spotykane. Na przykład:

1. Namiętność do wykonywanego zawodu. W zasadzie tym uczuciem obdarzeni bywają:
- naukowcy,
- artyści różnego autoramentu,
- złodzieje i włamywacze,
- twórcy sztuki,
- kapitanowie żeglugi wielkiej,
- oszuści matrymonialni,
- zboczeńcy, i tym podobni.

2. Przesadne umiłowanie świeżego powietrza. Takiego nic na świecie nie odpędzi od:
- nart,
- ryb,
- włażenia na możliwie niewygodne szczyty górskie,
- walki z morskim żywiołem,
- dalekich wypraw na rowerze,
- zamieszkania w samym środku dzikiej puszczy oraz podobnych, dotleniających rozrywek.

3. Nieprzeparte upodobanie do trzymania pod ręką kobiety, jako przedmiotu użytkowego. Te chęci żywią osobniki rozsądne i praktyczne. Kobieta przydatna jest im ogromnie w rozmaityćh chwilach, pomiędzy chwilami zaś, jako przedmiot, nie zawraca głowy. Nie było jeszcze wypadku, żeby się na człowieka agresywnie rzuciły, na przykład, kombinerki. Wśród ofiarpowyższego upodobania znajdują się wszystkie rodzaje i gatunki.
4. Walka z czymkolwiek. Ogólnie biorąc, większość mężczyzn walkę lubi, mniej lub bardziej intensywnie. W celu zaspokojenia namiętności:
- uprawiają rozszalałą działalność społeczną,
- wtrącają się do wszystkiego, nawet do przyrządzania przez kobietę zrazów zawijanych z kaszą i pierogów z serem,
- w każdym miejscu publicznym tylko patrzą, gdzie tu przeciwnik do lania po pysku,
- kłócą się z każdym o wszystko,
- wywołują wojny światowe,
- wdają się w ryzykowne i skomplikowane interesy,
- powodują katastrofy samochodowe, bo nie będzie ich tan jakiś palant wyprzedzał oraz dokonują innych, podobnie uciążliwych czynów.

Tych wszystkich potrzeb kobiety pojąć nie potrafią i zanim się zdążymy obejrzeć, już toniemy w konfliktach i zadrażnieniach, życie przestaje nam się podobać, a nasza kobieta tym bardziej. Należy temu przeciw-działać. Nikt nie twierdzi, że jest to łatwe, ale, ostatecznie, dla ratowania własnej egzystencji możemy się zdobyć czasem na odrobinę wysiłku. Zasadnicze sposoby przeciwdziałania istnieją dwa:

1. Dostarczyć kobiecie zajęcia, przez nią ulubionego, a nie wymagającego wcale naszej obecności Przeciwnie, nasza obecność powinna być przy nim zgoła niepożądana. Ona się zajmuje, a my zyskujemy swobodę.

2. Dostarczyć kobiecie dóbr materialnych, pochodzących z realizacji naszych potrzeb. Na przykład:
- dużo szczupaka, sandacza, karasia, karpia, rekina...
- bażanta,
- zająca,
- szynkę z dzika,
- kilka szmaragdów, diamentów, rubinów, niechby nawet agatów...
- pieniędzy z biznesu,
- złotego medalu z wygranego przez nas konkursu oraz innych, podobnych drobnostek.

Widząc wyraźną korzyść, płynącą z naszych upodobań, kobieta łatwiej się z nimi pogodzi i przestanie nam bruździć.
3.W żadnym wypadku NIE dostarczać jej wojny szczególnie takiej, która dezorganizuje życie prywatne One tego bardzo nie lubią. Inne metody w zasadzie nie wchodzą w rachubę. Pomysł znalezienia sobie kobiety 
o podobnych upodobaniach i zainteresowaniach może spokojnie upaść w zaraniu. Na całym świecie istnieje takich może ze trzy, co w żaden sposób na wszystkich mężczyzn nie wystarczy. Generalnie należy pamiętać o stosunku kobiet do słów. Spróbujmy rozwiązania następującego:

Spotykamy ją:
- na ulicy,
- w umówionej kawiarni,
- we własnym domu, gdzie razem z nią mieszkamy,
- w kolejnej miejscowości, do której nas diabli zanieśli,
- na szczycie Mont Blanc,

spóźnieni o:
- dwie minuty,
- dwie godziny,
- dwie doby,
- dwa lata,
- dwadzieścia lat może się okazać pewną przesadą.

Słyszymy, rzeczjasna, wyrzuty Zamiast na te wyrzuty odpowiadać:
- przestań wreszcie, wytrzymać z tobą nie można! - po cholerę ja w ogóle do tego domu wróciłem! - żałuję, że nie spóźniłem się więcej,
- zamknij gębę! - od tego twojego płaczu niedobrze się robi i nawet jeszcze gorzej.

Spróbujmy całkiem odmiennie Na przykład:
- kochanie, jak ślicznie wyglądasz! - stęskniłem się za tobą potwornie i możesz mówić co chcesz,
- odmłodniałaś przez ten czas! - teraz będziemy robić tylko to, co tobie sprawi przyjemność,
- uwielbiam nawet, jak się złościsz,
- i różne inne tym podobne.

W żadnym wypadku nie należy udzielać odpowiedzi na żadne pytania. Kobieta bowiem natychmiast wykorzysta sytuację i spyta:
- a co, przedtem wydawałam ci się stara? - czy ty chociaż wiesz, co mnie sprawia przyjemność?
- gdzie w ogóle byłeś?! 
- tamta druga okazała się gorsza?
- po co właściwie wróciłeź?!

Listę jej pytań można by ciągnąć w nieskończoność, ponieważ w takich sytuacjach inwencja kobiet szaleje i nie ulega wyczerpaniu. Bez względu na to,
jaką odpowiedź zdołalibyśmy wymyślić, każda okaże się zła i doprowadzi do awantury. Lepiej zatem trzy-mać się własnego tematu. Najtrudniej w gruncie rzeczy dać sobie radę z wiedźmami stosującymi ciche dni. 


Niby mamy spokój, bo ona nic nie mówi, ale jej pretensja do nas wisi w powietrzu i ogromnie paskudzi atmosferę. Nie należy wówczas:
- natrętnie pytać, o co u diabła jej chodzi? - domagać się, żeby powiedziała cokolwiek,
- narażać się jej ponownie,
- okazywać skruchy, tłumaczyć się i wyjaśniać.

Wskazane jest natomiast:
- milczeć, równie wytrwale jak ona Żadna kobieta długo tego nie zniesie, zrobi awanturę i już milczenie zostanie przełamane.
- bez żadnych głupich słów, z wielką energią i ogniem, wykorzystać ją najwłaściwszą męską metodą, opartą na różnicy płci.
- podpalić dom. W obliczu pożaru każda kobieta się odezwie, chociażby w celu wskazania, co należy ratować z płomieni w pierwszej kolejności, niekoniecznie dokonując właściwego wyboru, ale to już drobnostka.
- poskarżyć się teściowej, lżąc siebie i pytając o radę. Zastosować się do rady wcale nie musimy, ale teściowa całą robotę za nas odwali.
- okazać się gburem bez wychowania w stosunku do wszystkich innych kobiet.

W zasadzie coś z tego powinno wystarczyć, żeby nasze życie wróciło do równowagi.

Kobiety są ciekawe i natrętne o ile koegzystencja układa się pozytywnie i nic w niej zbytnio nie zgrzyta, żadne wielkie problemy nas nie dręczą. Żyje się nam z kobietą całkiem przyjemnie. Jeśli jednak spotyka nas jakaś trudność, nieszczęśćie, niepowodzenie, zgryzota i w ogóle kłoda na drodze, ktoś nam podkłada świnię lub też sami wygłupiliśmy się niepotrzebnie, spadł na nas idiotyczny pech, dręczymy się i usiłujemy z tego wybrnąć bez kompromitującego rozgłosu, kobieta może nas dobić ostatecznie. Przede wszystkim spróbuje się dowiedzieć, w czym rzecz i co się stało. Wyjaśnienie przez usta nam nie przejdzie, ale ona nie popuści. Mamy jej natychmiast powiedzieć:
- dlaczego wţnocy jęczymy i zgrzytamy zębami? - dlaczego nie mamy apetytu? - dlaczego z ponurym wyrazem twarzy nerwowo spacerujemy po mieszkaniu? (no nie, spacerować nam się raczej nie uda, chyba że odziedziczyliśmy przedwojenny apartament po przodkach, albo jesteśmy biznesmenem z kliki),
- dlaczego na dźwięk dzwonka u drzwi uciekamy na strych z podwójnym wyjściem? - dlaczego nie idziemy do pracy? - dlaczego nie wracamy do domu? - kto to jest, ten Kowalski, który dzwoni o wszystkich porach doby z jakimś takim nieprzyjemnym naciskiem?
...i tak dalej, i tak dalej. Następnie spróbuje nas pocieszać i udzielać rad, od których zgrzytaniem zniszczymy sobie do reszty sztuczną szczękę, lub przeciwnie, będziemy musieli postarać się o sztuczną szczękę, a nasza wątroba odwróci się do góry nogami. Następnie albo spróbuje coś dla nas zrobić, na przykład przyrządzić naszą ulubioną potrawę, której nie zdołamy zjeść i tylko łzy nam staną w oczach, ewentualnie w tajemnicy porozmawiać z kimś, kto jest naszym zakamieniałym wrogiem i oszaleje ze szczęśćia na wieść o naszym potknięciu albo zacznie płakać, dręczyć się również, snuć najczarniejsze prognozy i żądać od nas pociechy, czym bez wątpienia wpędzi nas do grobu. Istnieje, rzeczjasna, możli-wość, że nasza kobieta stanie na wysokości zadania. Powiemy jej wszystko bez obaw, a ona zrozumie. Udzieli sensownej rady. Potrafi dać spokój, a za to wyciągnie z zakamarków koniaczek.
Porozmawia z kimś właściwym. Przypomni nam, że nic nie trwa wiecznie, nawet pech, i niezłomnie zapewni, że z impasu wybrniemy. Taka kobieta to czyste złoto. Było znaleść ją sobie i nie brać kretynki. Trudno, za własną głupotę pokutuje się osobiście. Zadziwiający jest jeden fakt, osobiście przeze mnie stwierdzony naocznie, doświadczalnie i wielokrotnie. Najinteligentniejsi mężczyźni strasznie lecą na najgłupsze kobiety. A potem jakoś posępnieją, denerwują się i bardzo dziwią, że trudno im wytrzymać. 
Jak wiadomo, inteligencja głupocie nieprzeszkadza. . . Od razu należy się pogodzić z osobliwym zjawiskiem: znacznie łatwiej jest inteligentnej kobiecie wytrzymać z głupim mężczyzną, niż odwrotnie, inteligentnemu mężczyźnie z głupią kobietą. Być może, głupota kobiet jest bardziej agresywna. . . ? Głupie kobiety nader często bywają piękne. Zaślepiony opakowaniem mężczyzna automatycznie wierzy, iż zawartość w pełni mu odpowiada. Pomijając już taki drobiazg, że w pierwszej kolejności spragniony jest opakowania. Nawet najgłupsza kobieta posiada instynkt. Udawać potrafi, co zechce. 


    Mężczyzna zaś, atawistycznie, wierzy głęboko w swoją wyższość, ponadto jest samcem.
Samiec w przyrodzie roztacza swoje walory przed samicą, która, mając pierwotny rozum w głowie, cicho siedzi, prezentuje podziw i uległość, jego wyższość uznaje, no i dopiero potem. . . Jednostka ludzka nawet pozbawiona ogona, rogów, upierzenia, skrzydeł, nawet nie mając czego roztaczać i stroszyć, też potrafi pokazać co potrafi. Inteligentny mężczyzna do kobiety gada. O sobie mówi, o swojej pracy, o swoich zainteresowaniach i osiągnięciach, prezentuje poglądy i zamiary, wachlarz rozpościera od horyzontu po horyzont, ona zaś udaje, że słucha. Nie byłojeszcze w dziejach świata wypadku, żeby on się połapał, że ona udaje. Wręcz przeciwnie. Mało że piękna, to jeszcze ileż w niej intelektu, oraz duszy! Że się słowem nie odezwała, w ogóle nie zauważył. 
Kiwała głową i patrzyła oczami jak:
- diamenty,
- węgle,
- niezabudki,
- gwiazdy.

A kto się temu oprze? W oczach wyraźnie było widać:
- podziw bez granic,
- uwielbienie,
- zrozumienie pełne,
- poddanie zgoła niewolnicze,
- resztę życia jak w raju.

    No i już. Mamy. Inteligentny mężczyzna narwał się na głupią kobietę, która z tego co mówił, głowę daję, 
w najlepszym wypadku zrozumiała co dziesiąte słowo. Otóż, panowie. Rada, żeby się zastanowić, nie ma kompletnie żadnego sensu. Nie zastanowimy się, ponieważ płoniemy do niej zbyt żywym ogniem.
Pomyślmy zatem, w jakiejś wolnej chwili, jakby tu doznać jeszcze większego upojenia. Może, poprostu, zamknnijmy gębę i posłuchajmy, co ona ma do powiedzenia. . . ? Nie wszystkie kobiety są naszymi dziewczynami, żonami, kochankami, przyjaciółkami, podrywkami i tak dalej. Niektóre, niestety, zajmują stanowisko naszych szefowych, teściowych i podwładnych. Niektóre zaś, jeszcze gorzej, rządzą naszym życiem jako administracja państwowa.
    Potworny rezultat równouprawnienia. Nie do administrowania kobieta została stworzona. Sprzeczne 
z naturą. Coś z tym fantem trzeba zrobić. Wbrew pozorom wcale nie jest tak źle, jakby się mogło wydawać. Nawet szefowa, nawet pani minister, to też kobieta. Z całym szacunkiem możemy do niej cytować paragrafy kodeksu karnego, a nasz błysk w oku swoje zrobi. Niekiedy do błysku w oku musimy się ograniczyć, aczkolwiek słowa mogą zrobić lepsze wrażenie. Właściwie dobrane, tak treścią, jak formą. Celują w tym kobiety, które potrafią dać sobie radę w ostateczności nawet z katem, nie wspominając o kimś takim, jak:
- sędzia,
- prokurator,
- policjant z drogówki,
- włamywacz,
- naczelnik urzędu skarbowego,
- premier,
- król,
- hydraulik,
- oraz cała ekipa, opróżniająca szambo.

O ile, oczywiście, wszyscy oni reprezentują płeć męską Wystarczy, jeśli stykająca się z nimi kobieta powie:
- jak to przyjemnie załatwiać sprawy z przystojnym (interesującym, inteligentnym, sympatycznym itp.)  
  mężczyzną,
- pan to z pewnością rozumie lepiej ode mnie,
- od razu widać, że pan sobie z tym da radę,
- przepraszam, że tak patrzę, ale pan mi się nadzwyczajnie podoba,
- zginę bez pańskiej pomocy! - O Boże, nareszcie mężczyzna...! - jaka szkoda, że jest pan żonaty...

I już ma wszystko, czego jej potrzeba Panowie, bierzmy z nich przykład! Nie ma na świecie kobiety (a jeśli nawet jakaś taka jedna istnieje, jest to stwór zwyrodniały i nie warto zwracać na nią uwagi), której by nie ruszył zachwyt nią, jako kobietą. Nawet jeśli, stojąc przed sądem, powiemy:

- Najmocniej przepraszam za ten prywatny wtręt, ale dopiero teraz widzę, jakie Wysoki Sąd ma piękne nogi!

Zapłacimy co prawda grzywnę za obrazę sądu, ale wyrok na pewno będzie łagodniejszy. Tym bardziej zmięknie nasza szefowa, pod warunkiem, że poglądy ujawnimy taktownie, we właściwym miejscu i czasie, ze stosownym szacunkiem. (lub też ze stosownym brakiem szacunkuţ Nie ma chyba potrzeby nadmieniać, iż nasza prawdziwa opinia oraz stosunek do gnębiącej nas damy nie ma nic wspólnego ze słowami, jakie wygłaszamy do niej. Jeśli kosmiczne łgarstwo nieco nas dławi, przyjrzyjmy się dobrze. Może jednak ona ma w sobie cokolwiek ładnego, bodaj uszy. Albo zmarszczki na twarzy układają się jej w interesujący geometrycznie wzór. Albo jej perukę ocenimy jako piękne włosy.
Albo cokolwiek znajdziemy takiego, co nam pozwoli wydusić z siebie pożądane dźwięki. Grozi nam w tej sytuacjijedno tylko niebezpieczeństwo. Mianowicie musimy pamiętać, że kobiety są agresywne i nachalne. Nie, cóż znowu, nie wszystkie. Ale niestety, właśnie te nie chciane. Istnieje możliwość, że kobieta weźmie nasze słowa poważnie i rzuci się na nas, żądając ich potwierdzenia czynem. Koniec pieśni, nie dość, że zagarnie nas okropna wiedźma, maszkara, potwór, ohyda i w ogóle obrzydliwość, to jeszcze dostaniemy po pysku od żony. Ewentualnie narzeczonej Nie jestem pewna, czy nie Szekspir, może kto inny, uczynił nader słuszną uwagę: całe piekło jest niczym wobec zemsty wzgardzonej kobiety. To nie cytat, to streszczenie. Takiego okropieństwa należy unikać i jest na to jeden sposób, możliwe że dość skomplikowany, jednakże wart starań. Kobieta, której za skarby świata nie chcemy, ma się nie poczuć wzgardzona, to duża sztuka. Otóż należy najpierw symulować uczucie płomienne, acz wyraźnie tłumione. Potem zaś trzeba wmówić w nią, iż, raz się do niej intymnie zbliżywszy, szału opanować nijak nie zdołamy. Wiemy to z pewnością i bar- dzo dokładnie. Rozbijemy dwie rodziny, zniszczymy egzystencję dzieciom, zniszczymy jej i naszą karierę, może wywołamy trzecią wojnę światową, albo koniec galaktyki, katastroficzne prognozy możemy snuć dowolnie. Musimy zatem uciec precz od tych pokus, bez względu na nasze udręki, bo to dla nas za wiele. Ogień nas pożre, tragedia przegryzie, a jej nie zapomnimy do końca życia i nawet w grobie będzie nam niewygodnie. Większość kobiet ma w sobie głębokie upodobanie, miłość i namiętną skłonność do dramatycznego romantyzmu i ten grób razem z trzecią wojną światową do nich przemówi. Jeśli nasza potencjalna wrogini do tej większości należy, odczepi się a za to pozostaną w jej sercu ciepłe uczucia do nas i już groźbę mamy z głowy. Jeśli nie, uzna nas za idiotę i również się odczepi, tyle że bez ciepłych uczuć. Też dobrze. Jeżeli kobieta, którą musimy ułagodzić i pozytywnie do nas usposobić, jest istotą ponętną, wielkich problemów nie mamy. Pojawia się za to inna nieprzyjemność. 
Otóż - zjawisko jest to dziwne i zgoła niepojęte - nie wszystkim kobietom osobiście się podobamy. 
Z Kowalskim ona chce, a z nami nie chce. Oburzające i niezrozumiałe. Możemy, oczywiście, ciężko uszkodzić Kowalskiego, ale niewiele nam z tego przyjdzie, ona usiądzie u jego wezgłowia, nam uparcie okazując niechęć. Tę przedziwną fanaberię musimy złożyć na kark grymaśnej i kapryśnej osobowości kobiet, których upodobań i chęci normalny mężczyzna nie pojmie, choćby na głowie stawał. Co ta idiotka w Kowalskim widzi, w życiu nie zgadniemy. I nie ma siły, musimy się z tym pogodzić. Nasz honor męski 
i nasza ambicja nie ma tu nic do rzeczy. Lepsi jesteśmy od Kowalskiego pod każdym względem, to nie ulega wątpliwości.

Jeśli ta nasza upragniona kretynka tego nie widzi, musi być większą kretynką, niż nam się wydawało i może należałoby skorygować nasz stosunek do niej.
Niech ona sobie myśli, co jej się podoba, my swoje o sobie wiemy i ledwo zdążymy obejrzeć się dookoła, 
a już się okaże, że co najmniej kilka innych dam przedkłada nas nad Kowalskiego. A nawet jeśli nie kilka, tylko jedna, wystarczy, jest to niezbity dowód, że ta jedna jest istotą wyjątkową i słuszne byłoby zaintereso-wać się nią bliżej. A tamta, razem z Kowalskim, niech się wypcha i dajmy sobie z nią spokój. 
W niczym nam nie ubliża. Stanowi zwyczajny przykład nieobliczalności kobiet. Tylko w tym wszystkim całkiem nam nieprzychodzi do głowy, że my też Jolę chcemy, a od Marioli nas odrzuca.




W tym całym świecie niezrozumienia i absurdów nie możemy zapominać o instytucji sąsiadki. Jest to przykrość dość rzadka, ale jednak się zdarza.
Bywa, że sąsiadka nas zachwyca i my ją wzajemnie, wówczas nie ma o czym gadać. Gorzej, jeśli usiłuje nas złapać na drobną pomoc sąsiedzką. Chcąc stanowczo uniknąć:
- naprawy bezpieczników i wkręcania żarówek,
- zmiany uszczelki w kranach, - cyklinowania posadzki,
- przynoszenia ciężkich zakupów,
- wypełniania ankiet,
- obrony przed włamywaczem,
- przestawiania mebli,
- pożyczek pieniężnych, - zaproszeń na wspólne oglądanie horroru w telewizji,
- załatwiania cudzych spraw urzędowych,

i licznych innych rozrywek tego rodzaju musimy, chcąc nie chcąc, zrobić z siebie idiotę:
- przy byle żarówce spowodujemy zwarcie w całym budynku,
- przy kranach ogólną powódź,
- przy innych pracach od razu zwichniemy sobie rękę,
- ankiety wypełnimy błędnie, - z włamywaczem się zaprzyjaźnimy i pójdziemy na wódkę,
- przy horrorze zaśniemy,
- przy wszystkich okazjach zaś będziemy zwierzać się z naszych odwzajemnionych uczuć do jakiejkolwiek innej kobiety, bodaj wyimaginowanej, pod niebiosa wynosząc jej zalety. Kontaktu z takim kretynem nie wytrzyma żadna kobieta i sąsiadka przerzuci się na kogoś innego. I znów mamy z głowy.

   Pomijając już wszystko inne, kobiety grożą dodatkowym niebezpieczeństwem.
Na przykład: Taki dżentelmen kierownicy przepuszcza przez jezdnię zachwycającą blondynkę i nie patrzy, co za nim jedzie. Tymczasem za nim jechać może inna kobieta, dla której blondynka stanowi element zgoła obrzydliwy, przepuszczanie nawet jej w głowie nie zaświta i rypnie go w kuper, aż echo poniesie. Tego rodzaju nieszczęśliwe sytuacje należy zawsze brać pod uwagę. Lub też: Przy podróży pociągiem, zanim zaczniemy podrywać atrakcyjną współpasażerkę, bacznym okiem rzućmy na półki. Cały bagaż, którym okażą się zawalone, będziemy zmuszeni nosić, bez względu na to, jak nam wyjdzie podrywanie. Ogólnie musimy pamiętać, że w obliczu zainteresowania nami, jedna kobieta zawsze stanie się wrogiem drógiej kobiety i dostaniemy się w dwa ognie, co przyczyni nam stresów nieznośnych i komplikacji nie do opano-wania. Usilnie starajmy się trzymać te różne kobiety z dala od siebie wzajemnie. Przytrafia się niekiedy, że kobiety zdradzają nas i porzucają. Nie ma to nic wspólnego z żywionymi do nas uczuciami. Kobieta potrafi kochać nas nad życie i zdradzaćjak oszalała. Potrafi również całkowicie przestać nas kochać, a mimo to nie chcieć porzucić za skarby świata. Może nawet postąpić logicznie, przestać nas kochać, zdradzać i wreszcie porzucić.
Na ogół przestaje nas kochać, ponieważ:
- zawiedliśmy jej oczekiwania:
a) finansowe,
b) rozrywkowe,
c) łóżkowe,
d) życiowe,
e) uczuciowe,
- zrobiliśmy z siebie otępiałego ramola, żywo kontrastującego z eleganckim młodzieńcem, któremu nie tak znów dawno oddała serce,
- wyglądem zewnętrznym może i nie odbiegamy zbytnio od siebie samego, ale popadliśmy w nieruchawość, dla kobiety nie do zniesienia. Nie chcemy:
a) tańczyć,
b) wyjeżdżać na weekendy i urlopy,
c) pętać się po lesie,
d) w ogóle wychodzić z domu,
e) pojedynkować się na szpady z jej gburowatym szefem,
f) jeździć konno,
g) mieć do czynienia z lampartami, bykami, oraz inną podobną dziczyzną,

- nie zajmujemy się nią, tylko wszystkim innym,
- ma z nami za dużo roboty,
- wymagamy od niej zbyt wiele, między innymi intelektu,
- traktujemy ją brutalnie na różne sposoby Na przykład:
a) nie dostrzegamy jej nowych pantofli,
b) nie odpowiadamy na pytania,
c) ratując przed utopieniem wyciągamy z wody za włosy i niszczymy jej koafiurę,
d) natrętnie domagamy się czystej koszuli, obiadu, a nawet uprasowanych spodni,
e) z energią i bez ogródek krytykujemy niedociągnięcia jej wyglądu zewnętrznego,
f) urządzamy grzmiące awantury,
g) o rękoczynach nie wspominam, niniejszy utwór nie jest bowiem przeznaczony dla troglodytów.

  Jeśli, przestawszy nas kochać, porzucić jednak nie chce, mamy pewne szanse. Odkrywszy przyczynę zaniku uczuć, możemy jej przeciwdziałać. Najwłaściwszym sposobem byłoby podniesienie na wyższy poziom własnej jakości, to jednakże wymaga ogromnego wysiłku, do którego nie zawsze czujemy się zdolni. Zważywszy jednak, iż podniesiony poziom może nam się przydać w rozmaitych okolicznościach, ogólnie,  a nawet życiowo, warto kwestię rozważyć. Nieźle robi rywalka. Nie musi być prawdziwa, wystar-czy symulowana. Nie kochająca już kobieta wciąż uważa nas za swoją osobistą własność i nawet cień podejrzenia, iż własność wymyka się jej z rąk, wzburzy jej całe jestestwo do samej głębi. We wzburzeniu zazwyczaj odkrywa nagle, że kocha nas jeszcze bardziej niż na początku znajomości. Jeśli zaczęła kochać kogoś innego, możemy:

1. Zastrzelić zwyrodnialca w pojedynku 2. Zwyciężyć go w mordobiciu 3 Udowodnić, że jesteśmy lepsi od niego w jakiejkolwiek dziedzinie. Jeśli on jest milionerem, a my wręcz przeciwnie, nie planujemy napadu na bank, tylko pokazujemy, że znacznie lepiej gramy w ping-ponga. Prezentujemy naszą bezsprzeczną wyż-szość w ocenie najnowszej damskiej mody. Jeśli naszym nieszczęściem okazuje się dostojnik państwowy, próbujemy pognębić go własnymi walorami natury seksualnej. Jeśli jest to głupi żigolak, odmawiamy jej usług finansowych i szastamy pieniędzmi we wszystkich innych kierunkach - i tak dalej. (niekoniecznie musimy operować Ping-pongiem i damską modą, coś w końcu przecież umiemy i na czymś się znamy, wyeksponujmy bliską nam dziedzinę).
4. Napuścić na niego inną damę, która odbierze go tej naszej.
5. Samemu również zacząć kochać kogoś innego Jeśli, kochając, zdradza nas naprawo i na lewo, możemy się powiesić. Ewentualnie pójść za jej przykładem, co okaże się nader męczące i czasochłonne. Jeśli przestała nas kochać bez powodu, dajmy sobie spokój z tematem. Nie rozgryziemy go, nie ma na to żadnej rady. Niejeden już mężczyzna stracił siły i zdrowie, zniszczył sobie karierę i doprowadził się bez mała do obłędu, usiłując odgadnąć, co tam jakaś kobieta myślała. Bez sensu. Mógł zastanawiać się i odgadywać do sądnego dnia i nawet jeszcze trochę dłużej, nie osiągając żadnego rezultatu, z bardzo prostego powodu: ponieważ ona nie myślała nic. Zwyczajnie, nic Trudno uwierzyć, a jeszcze trudniej zrozumieć, ale fakt jest faktem. Nawet najmądrzejsza, najinteligentniejsza, najbardziej wykształcona kobieta potrafi w jakichś mo- mentach życia nie myśleć nic. Niektóre zaś, a jest ich dość dużo, uprawiają tę sztuke nagminnie. Stąd głębokie, odwieczne i zakorzenione przekonanie mężczyzn, że kobiety się nie da zrozumieć. Porzucanie nasprzez kobietę z reguły następuje na korzyść konkretnego rywala Bez rywala możemy zostać porzuceni 
w zasadzie tylko w wypadku, jeśli jesteśmy nieuleczalnym alkoholikiem. Na samotność bez mężczyzny żadna kobieta dobrowolnie się nie narazi, a owe wyjątki, których osobiście nie znam, żywo potwierdzają regułę. Powyższe powinno stanowić dla nas dużą pociechę 

Ogólnie biorąc, wytrzymać z kobietą wcale nie jest tak trudno. Niekoniecznie wszak musimy trafić na:

1. Flądrę, która doprowadzi nasz dom do tego, że:
- na żadnym krześle nie da się usiąść, bo wszędzie leżą jakieś łachy,
- po kuchni biegają zadowolone z życia karaluchy,
- nigdzie nie znajdziemy czystej szklanki i czystego talerza,
- nasza własność; służbowa i prywatna, poniewiera się gdzie popadnie,
- na stole ręki położyć nie możemy, bo się przylepi,
- w zupie znajdujemy włosy,
- wstyd nam przed ludźmi.

2. Pedantkę, która ogólnie doprowadzi do tego, że:
- na krześle nie wolno nam usiąść, bo je pobrudzimy,
- każdą szklankę musimy po sobie natychmiast myć, wycierać i chować do kredensu,
- buty mamy zdejmować jeszcze przed progiem,
- książka, względnie gazeta, od której oderwaliśmy się na chwilę, natychmiast zniknie nam z oczu, odłożona na właściwe miejsce,
- gości nie możemy zaprosić, bo napaskudzą,
- wszystkie nasze najpotrzebniejsze rzeczy zostaną uznane za śmieci i wyrzucone bezpowrotnie, 
Na przykład: uszkodzony kołowrotek, który da się jeszcze naprawić, nasz ukochany sweter, nic to, że nadpruty i wymazany farbą olejną, nasz ulubiony kubeczek do kawy, nadpęknięty i bez ucha, nasze najważ-niejsze notatki na świstkach papieru, nasze stare, bezwzględnie najwygodniejsze buty, nasz słownik angielsko-hinduski, z którego nigdy nie mieliśmy żadnego pożytku, ale co to ma za znaczenie, ogromnie zardzewiała szabla po naszym pradziadku - kobiety, jako takiej, w ogóle nie mamy dla siebie, bo ona bez przerwy zajęta jest sprzątaniem, ustawianiem i poprawianiem, a ma przy tym wyraz twarzy cierpki i pełen nagany.

3. Rozrzutnicę, która wszystkie nasze pieniądze strwoni w sposób zgoła niepojęty i bez żadnego sensu.
4. Gadatliwą kretynkę, której gęba się ani na chwilę nie zamyka i która głupim gadaniem doprowadzi nas do myśli o samobójstwie. 
Należy zauważyć, że gadatliwe kretynki miewają przeważnie wysoce przenikliwy głos.
5. Nimfomankę, dla której wszystko, co płci przeciwnej, to nasz nieprzyjaciel ţ. Czy też w ogóle konglo-merat wszelkich wad. Kobiety bowiem nie tylko z wad się składają Posiadają także zalety. Rozumny mężczyzna z każdej sytuacji potrafi wydłubać to, co dobre. A przynajmniej powinien potrafić. Inaczej nie jest rozumnym mężczyzną, tylko niewydarzonym półgłówkiem i na nic dobrego nie zasługuje. Może sobie mieć rozmaite mankamenty, ale:
- dom urządzić umie,
- zakupy zrobi,
- nasze bolące gardło, żołądek i głowę otoczy opieką,
- do łóżka z nami pójdzie, zazwyczaj nawet chętnie, (do przypadkowych gwałcicieli i wampirów ten utwór niejest skierowany),
- zaspokaja nasze poczucie estetyki, a zdarza się, że zachwyca nas bez granic,
- podoba nam się,
- pociesza nas i rozwesela w chwilach ponurych,
- obdarza nas uczuciem, podziwia i czasem nawet wielbi, (dzięki czemu czujemy się dowartościowani),
- chce nas mieć koniecznie, obojętne po co, (dzięki temu czujemy się cenni,
potrzebni i użyteczni),
- pomaga nam dosyć sensownie w rozmaitych sytuacjach, (odwraca uwagę strażników, kiedy dokonujemy napadu na magazyn sprzętu elektronicznego,
truje dyplomatycznie naszego szefa, którego stanowisko chcemy zająć, paskudzi opinię naszego wroga, plotkując z kimkolwiek, przysyła nam paczki do więzienia, a czasem nawet odnajduje nasze zagubione notatki naukowe),
- dba o nasz wypoczynek po ciężkiej pracy (co prawda niekiedy różnie ten wypoczynek rozumiemy, my 
i ona, ale jednak),
- ludzkim językiem włada i czasem rozumie, co się do niej mówi (rzadko, ale jednak),
- przebacza mnóstwo,
- i w ogóle jest. Istnieje.

Świat bez kobiet wydaje nam się niekiedy cudowny i wytęskniony, ale spróbujmy udać się:
a) do więzienia,
b) do wojska,
c) na bezludną wyspę,
d) w daleki rejs przez morza i oceany na statku handlowym i potem skorygujmy nasze poglądy).

Zatem kobiety ogólnie są nam potrzebne Oczywiście trzeba się nimi umiejętnie posługiwać.
Rozumny mężczyzna wie jak posługiwać się np.
obcęgami. Jako śrubokręt, nie zdają egzaminu. Nie nadają się także do krojenia mięsa. Żadna ryba się na nie nie złapie. Strzelać z nich się nie da, nie mówiąc już o przyszyciu guzika, wyglansowaniu butów, względnie zwyczajnym ogoleniu twarzy. JeśE nimi raczej trudno. Za to doskonale można uchwycić drut, lub też ucho przeciwnika, wbijać gwoździe (osobiście sprawdziłam), przeciąć twardy i cienki przedmiot, walnąć kogoś 
w głowę, przytrzymać podkowę na kowadle, zdjąć kapsel z butelki, obedrzeć ze skóry upolowaną zwierzynę (no owszem, w towarzystwie noża), przytrzymać fruwające papiery, upuścić je komuś na odcisk, wyciągnąć ten niewłaściwie wbity gwóźdź i przytłuc sobie palec. Zatem rozsądnie i racjonalnie oceniamy zalety i wady obcęgów i już wiemy, do czego są nam nie tylko przydatne, ale nawet niezbędne, po czym radośnie używa-my ich zgodnie z przeznaczeniem. Z kobietą należy postąpić podobnie. Jeśli zasadniczym naszym szczęś-ciem jest jej wygląd zewnętrzny, najzwyczajniej w świecie patrzymy na nią i nie hamujmy głupkowato rąk, które się do niej same wyciągają. Lepiej od nas, ręce wiedzą, co robią. Ponadto dajmy jej nieco luzu, żeby 
o ten swój wygląd zewnętrzny mogła zadbać dla naszej przyjemności. Nie ma obawy, już ona to potrafi. Teraz spokojnie możemy się zająć czymś innym, mimo uszu puszczając jej kretyńskie wypowiedzi, nie próbujmy idiotycznie osiągnąć z nią porozumienia duchowego. Nie domagajmy się usług:

- pralniczych,
- garmażeryjnych,
- porządkowych,
- i służbowych bo nie do tego została stworzona.

Jeśli karmi nas nektarem i ambrozją, dajmy sobie spokój z całą resztą.
Seksualnie, o tak, seksualnie musimy ją wykorzystywać z zapałem, im więcej naszego ognia, tym lepsze żarcie, to, jako kobieta, mogę zagwarantować.
Przypominam z naciskiem: wyjątki potwierdzają regułę. Jeśli ogólnie jest sympatyczna i wesoła, podtrzy-majmy w niej te cechy, unikając krytyki na tle drobnych mankamentów w rodzaju spóźnionego posiłku, braku czystej koszuli, zawracania nam głowy niedomaganiem teściowej i tym podobnych. Jeśli w ogóle nas kocha i chodzi koło nas jak wokół śmierdzącego jajka, nie zwracajmy uwagi na uciążliwe drobiazgi, tylko pławmy się w atmosferze.
Jeśli służy pociechą i pomocą, wyrażajmy jej wdzięczność. Jjeśli posiada wielkie pieniądze, nie żyłujmy jej nachalnie. Udawajmy szacunek, uwielbienie i osobistą skromność. Pieniądze sama wtryni nam przemocą. Jjeśli posiada jakąkolwiek zaletę, przydatną dla nas, oprzyjmy się na niej i nie żądajmy niczego z nią sprzecznego, bo tym sposobem możemy wywołać najwyżej kataklizm, który zatruje nam życie. Rzecz oczywista, we wszystkich wyżej wymienionych, a także wszelkich innych wypadkach, musimy okazać się mężczyzną, a zatem miotać tym seksem na prawo i na lewo. Zakładając, że kobieta nam się podoba i widzi- my w niej odmienną płeć, ten obowiązek nie powinien przysparzać nam trudności. Innymi słowy: używajmy tych obcęgów zgodnie z przeznaczeniem i nie spodziewajmy się po nich, że nagle rozkwitną różami. Wystrzegajmy się katastrofistek i melancholiczek. Do jednych i drugich potrzebna jest odporność psychiczna, zdolna przenieść w inne miejsce Himalaje. Nie zawsze mocą taką dysponujemy i prędzej czy później w obliczu komunikatów, iż:
- do jutra nasz samochód z pewnością ukradną,
- wiatr zerwie dach z naszego domu,
- za parę miesięcy przewidywany jest koniec świata, co podobno zostało naukowo udowodnione,
- trzecia wojna światowa wisi na włosku,
- nasz wspólnik szykuje się do ucieczki z wszystkimi pieniędzmi,
- nasze dzieci, które spóźniły się już całe dziesięć minut, na pewno zostały porwane,
- w czasie naszego urlopu deszcz będzie lał bez przerwy,
- nasze oszustwo podatkowe zostanie wykryte w pierwszej kolejności,
- wszelka żywność jest zatruta,
- i tym podobnych załamiemy się ostatecznie.



Melancholiczka zaś przygnębi nas beznadziejnie:

1. Wyrazem twarzy w okolicznościach wysoce rozrywkowych, przy oglądaniu najśmieszniejszej komedii, rozbawionym towarzystwie, w kopalni diamentów, którą dostaliśmy w spadku, na jej obliczu gościć będzie:
- smutek,
- rzewna zaduma,
- bolesna rozpacz,
- przygnębienie,
- rezygnacja,
- podejrzliwe powątpiewanie,
- ponura uraza,
- i tym podobne miłe i pokrzepiające uczucia.

Jeśli spytamy oprzyczynyjej melancholii, uzyskamy ogólną odpowiedź:

"I cóż mi z tego?".

W szczegółach dowiemy się, że:
a) rozrywka jest ulotna, a życie codzienne dostarcza samych trosk i smutków,
b) ci wszyscy ludzie są fałszywi, niby się śmieją, ale naprawdę to wrogowie,
c) kopalnia diamentów przyszła za późno, a poza tym na pewno jest już wyczerpana.

Potem zaś ona zamilknie, a jej uparte milczenie ma nas poinformować o beznadziejności istnienia.

2. Łzami, płynącymi jej z ócz bez żadnego powodu, a za to ustawicznie Zdecydowaną niechęcią do jakichkolwiek przyjemności. 3. Pretensją do nas, że bawimy się świetnie, kiedy ona jest nieszczęśliwa.
4. Odmawianiem uczestnictwa we wszelkich imprezach, z wyjątkiem pogrzebu.
5. Uporczywym usuwaniem się na ubocze zawsze wtedy, kiedy jest potrzebna.

Przyznajemy uczciwie, że z czymś takim wytrzymać nie sposób, na szczęście jednak katastrofistki 
i melancholiczki w klinicznej postaci przytrafiają się rzadko i łatwo je rozpoznać od pierwszego wejrzenia.
Mężczyzna, który wyobraża sobie, że zdoła taką pocieszyć i rozweselić, jest zwyczajnym półgłówkiem 
i proszę bardzo, niech cierpi. Wszystkie inne kobiety dostarczają nam przyjemności dodatkowych, specjalnego rodzaju. Na przykład:

- Płacze taka rzewnymi łzami, bo w żaden sposób, mimo rozpaczliwych wysiłków, nie może odkręcić śruby zepsutego zamka, który postanowiła zmienić. Z pobłażliwym uśmiechem wyjmujemy jej śrubokręt z rąk,
załatwiamy sprawę bez trudu i przyglądamy się, jak jej zapłakana twarz przestaje być zapłakana, a za to rozjaśnia się szczęściem i podziwem.

- Boi się taka śmiertelnie, zębami szczęka i zgoła przytomność traci, bo tu,
gdzie jest, pojawiają się duchy, względnie myszy. Nie wiadomo co gorsze.
My, z pobłażliwym uśmiechem obejmujemy ją męskim ramieniem, promieniując męską odwagą, bo co nam duchy i myszy, po czym głęboką satysfakcję sprawia nam jej westchnienie ulgi i ufność w pięknych oczach, z nabożeństwem w nas wpatrzonych.

- Stoi taka przed lustrem, ogląda własne piękne nogi oraz kuszącą kibić i wzdycha smętnie, najwyraźniej w świecie wiedziona myślą, że te skarby tak się beznadziejnie marnują. Z pobłażliwym uśmiechem... Nie, pobłażliwy uśmiech jest tu nie na miejscu. Z ogniem w oku podchodzimy i dalszych czynów podpowiadać już nam nie trzeba, po czym jej smętne westchnienia bezpowrotnie ulatują w siną dal.

Osiągać na poczekaniu tak wspaniałe rezultaty tak znikomymi środkami, jest to przyjemność wielka 
i ogromnie podnosząca na duchu. Hyba, że nawet długofalowa. Ogromnym ułatwieniem w wytrzymywaniu z kobietami jest właściwy do nich stosunek wewnętrzny. Chcąc nie chcąc, musimy zdawać sobie sprawę, iż:
- Mężczyźni zostali stworzeni do pracy a kobiety dla ozdoby (pewnik).
- Kobieta jest odpoczynkiem wojownika (arabskie).
- Anatomicznie kobiety mają w sobie więcej komplikacji, niż mężczyźni (osobiste przekonanie autorki).
- Najlepszy sposób oszczędzania rąk, to robić wszystko rękami męża (przekrój).
- Kobiety rodzą potomstwo (sprawdzone).
- Samiec w przyrodzie jest silniejszy niź samica i bardziej wojowniczy (Zwierzyna żyjąca stadnie, w razie niebezpieczeństwa, na obrzeżach stawia samce, jelenie, ogiery, buhaje i tym podobne, za nimi samice, 
a w środku dzieci. W zasadzie niczyich sprzeciwów nie budzą tylko dzieci).
- Dla ewentualnego odrodzenia ludzkości wystarczy sto kobiet i jeden mężczyzna (ratować kobiety! Ten mężczyzna jakoś sobie da radę, szczególnie że doping będzie miał potężny. Jak potem z tą setką bab wytrzyma, to już inna sprawa).
- Odwrotna proporcja nie ma sensu i nie da dobrych rezultatów (matematyka).
- Kobiety miewają złe dni (z przyczyn: fizjologicznych, psychicznych,
nieokreślonych, życiowych i niepojętych. Należy im wtedy dać spokój i unikać zadrażnień) - Kobiety zostały stworzone dla mężczyzn (z czego wynika, że wytrzymać z nimi musimy i cześć).
- Mężczyźni zostali stworzeni dla kobiet (z czym musimy się pogodzić bez względu na prawdziwość stwierdzenia).
- Byłoby strasznie głupio, gdyby po tę rękawiczkę pomiędzy lamparty schodziła kobieta (co nie znaczy, że mężczyzna koniecznie musi robić z siebie idiotę).
- Byłoby strasznie głupio, gdyby mężczyzna spędzał życie w kuchennym fartuszku (z wyjątkiem kucharzy).
- Amazonki nigdy nie miały wielkiego powodzenia (mity greckie).
- Kobiety skazane na ciężką pracę i zbytnio eksploatowane, przesadnie szybko się starzeją (Karol May).
- Kobiety także posiadają pod ciemieniem urządzenie, zwane mózgiem (stwierdzone medycznie. Przy sekcjach).
- Zwierzęta niższego rzędu posiadają wysoko rozwinięty instynkt (Karol Dickens).
- Kobiety kierują się głównie, jjeśli nie wyłącznie, uczuciem (życiowe).
- Mężczyźni, jeśli kierują się głównie, lub wyłącznie, uczuciem, robią z siebie głupków (każdy powinien robić to, do czego się nadaje).
- Kobiety nas chcą i jesteśmy im niezbędni (na każdym kroku widać).
- Kobiety bywają bardzo mądre (mężczyźni rzadziej).

Ponadto istnieją jakby podpunkty Kobiety, w pracy posługujące się skutecznie wysokiej klasy rozumem, uczuciem kierować się będą w odniesieniu do:
a) swojego mężczyzny,
b) swoich dzieci,
c) swojej rywalki.

I na to nie ma siły. Jedna samica, broniąca swoich dzieci stanowi znacznie większe niebezpieczeństwo, niż wszystkie samce w stadzie, razem wzięte.
Szaleństwa, jakie może popełnić kobieta w wyniku uczuć, są nie do przewidzenia i właściwie nie mają granic, prawie jak ludzka głupota. Na marginesie: jedyne, co na tym świecie naprawdę nie ma żadnych granic, to ludzka głupota. Osoby, niklej w tej dziedzinie obdarzone, nie jeden raz narwały się na przeko-nanie, że jakieś granice głupoty istnieją. Otóż nic podobnego, nie istnieją. Rozmiary głupoty przerastają rozmiary wszechświata. Ludzka głupota dajepojęcie o nieskończoności Wszystko powyższe wziąwszy pod uwagę, właściwy stosunek do kobiet możemy w sobie wyrobić naukowo. W gruncie rzeczy:

1. Nie możemy ich, w całej pełni, traktować poważnie. 

No dobrze, już dobrze.
Taka Maria Curie-Skłodowska, primo stanowiła wyjątek, a secundo, w godzinach pracy mogła nawet nie być kobietą. W godzinach nadliczbowych zaś, skąd wiemy, jak to było? Szczególnie, że nie umiała gotować rosołu...
Już tam nie bez powodu ten Piotr ją kochał.



2. Zważywszy odmienność licznych cech, uczciwie mówiąc nieszkodliwych,
możemy:
a) zwyczajnie je lubić,
b) rozczulać się nad nimi,
c) z zaciekawieniem obserwować ich rozmaite dziwactwa,
d) bawić się nimi znakomicie,
e) wzruszać.

3. Rozbawieniem owocować może współpraca z nimi, oraz ich gorliwa pomoc,
kiedy, na przykład:
- przy remoncie naszej siedziby upuszczają nam na nogę młotek, cegłę, żelazną wajchę i pełną butelkę prawdziwej szkockiej whisky - Fakt, że butelka nie ma prawa na naszej nodze się stłuc, napawa wielką pociechą.
- W obronie naszej siedziby przed złoczyńcami z determinacją naciskają spust i trafiają komisarza policji.
- Z trójki próbują wrzucić wsteczny. Straszliwy zgrzyt skrzyni biegów zagłuszamy wybuchami naszego radosnego śmiechu.
- Z miłości do nas prasują nasze spodnie, starannie utrwalając kanty na bokach. (Dokładnie wiem o jednej żonie, która zrobiła coś takiego i nigdy potem nie musiała prasować męskich spodni. Ostrożność w tej kwestii przeszła z ojca na synów).

4. Nie możemy także opierać się w pełni na tym, co mówią. "Puść mnie natychmiast!" - krzyczy kobieta, kurczowo trzymając nas za klapy marynarki,
lub też dusząc w uścisku. A proszę, proszę, spróbujmy puścić. Jednostka w pełni wiarygodna była świad-kiem następującej sceny: Dwie osoby szły ulicą, młody dżentelmen i młoda dama. Jednostce udało się podsłuchać dialog pomiędzy nimi.

On: - Może byśmyposzli do kina? Ona: - Oszalałeś! Wykluczone! Idiotycznypomysł! Wogóle mowy nie ma, do żadnego kina nie idę, nawet nie ma na co! Kretyńska propozycja, nie zgadzam się! Nie chcę! On: (milczy kamiennie bardzo długą chwilę) Ona: - No dobrze, namówiłeś mnie Możemy iść do tego kina.

5. Ogólnie musimy po prostu pamiętać o różnicy płci O ile nie daje się zauważyć, być może wcale nie mamy do czynienia z kobietą. Pewność, że bez nas one w ogóle zginą, powinniśmy taktownie ukrywać. (Ponieważ my bez nich też).

Wśród wszystkich kobiet świata znajduje się jeszcze jedna, która elegancko potrafi zatruć nam życie, acz-kolwiek sama nam je dała. Mianowicie nasza mamusia. Kobiety są na nas zachłanne i pazerne i mamusia wcale zbytnio od normy nie odbiega. Kobiety są zazdrosne o siebie wzajemnie i mamusia trzyma standard. Stąd żywa niechęć do synowych i liczne dramaty. Strzeżmy się zatem:
- zbyt częstych i bliskich wzajemnych kontaktów obu naszych pań, bowiem albo:
a) znienawidzą się wzajemnie i staniemy się tarczą, ostrzeliwaną dwustronnie,
b) jedna podpuści nas na drugą i sami którąś znienawidzimy, co wcale nie leżało w naszych zamiarach,
c) stracimy tę, na której nam bardziej zależało;

albo:
a) zaprzyjaźnią się i jedna przed drugą odkryje nasze wstydliwe cechy, do których nigdy nie chcieliśmy się przyznawać ţi. będą nas pilnowały na zmianę, nie zostawiając ani sekundy na swobodny oddech.

- stawiania żonie mamusi za przykład (na dłuższą metę nie wytrzyma tego żadna kobieta. Już prędzej mężczyzna zniesie stawianie mu za przykład nieboszczyka pierwszego męża).
- narzekania na żonę przed mamusią (Wtrąci się, jak Bóg na niebie, a to wtrącenie bokiem nam wyjdzie) 
(Na mamusię przed żoną możemy narzekać, ile nam się spodoba).
- oczekiwania od naszej kobiety wszystkiego tego, czym nas mamusia obdarzała,
(Ona będzie zapewne obdarzała tym samym, nie nas jednakże, tylko naszego syna).

Zważywszy, iż pazernej mamusi, tak samo jak żadnej innej kobiecie, nie da się niczego przetłumaczyć, musimy, trudno i darmo, zastosowaĆ się do przykazań biblijnych: "Porzucisz ojca swego i matkę swoją 
i pójdziesz z mężem i żoną".
Zdarza się niekiedy, i należy o tym napomknąć, iż mamusie lepiej od nas potrafią ocenić łapiące nas kobie-ty, które nam osobiście wydają się cudem olśniewającym. W takim wypadku powinniśmy opanować nasz konflikt wewnętrzny i zastanowić się bodaj odrobinę. Powiedzmy: sprawdzić słuszność poglądów tnamusi. Udaje się to mniej więcej raz na milion razy i najedno stulecie. Kobieta zmienną jest. Wybieramy się w góry lutą zimą w celu zdobywania szczytów i wcale nas nie dziwi, że w kwadrans po żywym słońcu i bezchmur-nym niebie dostaliśmy się w zamieć śnieżną, a pod pałatką na grani kostnieje nam wszystko. Wyruszamy na polowanie i wcale nas nie dziwi, że draśnięty odyniec zaszarżował na nas znienacka od innej strony, niż dźwięki wskazywały. Udaliśmy się do sklepu przed tygodniem papierniczego i wcale się nie dziwiąc, stwierdzamy, iż znajduje się tam renomowana pracownia gorsetów damskich. (Specyfika naszego kraju 
i naszego ustroju. W takiej, na przykład, Danii byłoby to niemożliwe i zdziwiliby się wszyscy).
Wypływamy na połów ławicy śledzia przy spokojnym morzu i doskonałych prognozach pogody i wcale się nie dziwimy, że po ławicy śledzia nie ma ani śladu, a za to miotamy się we wzburzonych falach, 
w najmniejszym stopniu nie przypominających gładkiej toni. Wyjeżdżamy do Wenezueli (Japonii,
Kalifornii) i wcale się nie dziwimy, że w miejscu hotelu, gdzie mieliśmy rezerwację, widnieje wielka kupa gruzu. Jesteśmy wykształceni i o trzęsieniach ziemi mamy jakie takie pojęcie. Dlaczego zatem mamy się dziwić zmianom w kobiecie? Pogoda, odyńce, polityka i sejsmologia do pięt jej nie sięgają. Kobieta to nie rozkład jazdy. 
O zmienności kobiet należy wiedzieć, liczyć się z nią, spodziewać jej i w ogóle uwzględnić ją w planach życiowych.
Zmienność kobiet jest:
- denerwująca,
- męcząca,
- nad wyraz rozrywkowa,
- nieznośna,
- zachwycająca,
- przygnębiająca,
- dopingująca,
- podniecająca,
- ogłuszająca,
- a niekiedy od niej człowiek chętnie by skoczył na wzgórek i wył do Księżyca.

O ile znów, z drugiej strony, niby dlaczego one nie miałyby być zmienne? Były premier, niejaki Józef Cyrankiewicz, bardzo rozsądnie zauważył, że człowiek, to nie krowa na łące, ma prawo zmieniać poglądy. W wypadku kobiety także :
- osobowość,
- wygląd zewnętrzny,
- zainteresowania,
- przedmiot uczuć,
- poglądy,
- postępowanie,
- upodobania,
- reakcje,
- zawód,
- męża,
- i właściwie wszystko inne.

Wyposażeni w stosowną wiedzę i z góry nastawieni na urozmaicenia, zniesiemy je stosunkowo łatwo. Protestować możemy tylko wówczas, kiedy ona wyraźnie zmienia się na gorsze. Do szczególnie uciąż-liwych przypadków należy kobieta, która się odchudza. Spróbujmy ją zrozumieć. Jjeśli udało jej się zyskać niepożądaną nadwagę, wniosek prosty: ma apetyt jak chłop od kosy i do tego jest łakoma, tyje się bowiem od jedzenia. 

A tu oto jeść nie wolno.
Nieszczęsna, chodzi głodna, ze łzami w oczach odwraca wzrok od kluseczek z sosikiem, od ciasta, tortu, lodów, od świeżutkich rogalików z masełkiem, od kotlecika schabowego, od wszystkiego co dobre, ssie ją 
w żołądku, rozpacz i furia się w niej lęgnie. No i co, możemy się po niej spodziewać anielskiej łagodności 
i dobrego humoru? Porzućmy głupią urazę, iż usiłuje karmić nas:
a) podeschniętym pieczywem,
b) pomidorkiem, ogóreczkiem i sałatą,
c) gotowanymi jarzynkami z wykluczeniem kartofli,
d) białym serkiem, chudym,
e) jeśli już mięskiem, to też gotowanym i całkiem bez smaku.

Potrawy dietetyczne mają bowiem to do siebie, że nikt ich zbytnio nie lubi.
Jeśli mamy rozum w głowie, przetrzymamy to pożywienie bez pretensji i awantur, bo też nam wyjdzie na zdrowie, acz nastroju nie poprawi. Ale może przymierzmy spodnie, które nosiliśmy dziesięć (piętnaście, dwadzieścia...?) lat temu. Ich osobliwe zbiegnięcie się w talii zapewne da nam coś do myślenia. jeśli rozumu nie mamy, albo dysponujemy posturą charta, kobiecie dajmy spokój, a przyjemne produkty spożyjmy z dala od niej. Na mieście, w restauracji, u mamusi, u siostry, u przyjaciela, którego małżonka na odchudzanie kicha, gdziekolwiek. U przyjaciółki. Jjeśli nasza przyjaciółka też się akurat odchudza, pogódźmy się 
z dopustem bożym, bo nic nam innego nie pozostaje. Ogólnie biorąc, kobiety są jak medal, dwustronne.

- Z jednej strony: Kobietę należy traktować po prostu jak człowieka, tyle że nieco delikatniej. Powysilać się trochę, potroszczyć o nią, pobrzęczeć galerniczymi łańcuchami, pohamować się niekiedy, pomyśleć o jej uczuciach, wszystko na p, jakaś nieprzyjemna litera. . . Z drugiej strony: Z kobietą można sobie pozwolić na znacznie więcej, niż z człowiekiem, bo rzadko się zdarza, żeby człowiek nas kochał. Kobieta owszem. Prawie wszystko zrozumie, prawie wszystko przebaczy, można od niej żądać, wymagać, brać i doznawać satysfakcji. Można wyładowywać na niej własne stresy, obrażać ją, poniewierać... No no, bez przesady! 
(w poniewieranej i obrażanej prędzej czy później ocknie się człowieczeństwo i sami sobie napaskudzimy koło pióra. Bo i kobietę stracimy i siebie w żaden sposób nie będziemy mogli uważać za dżentelmena. Przykre.) A tak już całkiem najogólniej Co tu będziemy ukrywać, do kobiet nas ciągnie (niekiedy także odrzuca) Zakładamy jednak, że ciągnie.
    Szczególnie do tej jednej, która nas wybrała (spróbujmy zdobyć się na wielkie dzieło i sami dokonać wyboru). Skoro ciągnie, jakieś powody istnieją. Jeżeli jeszcze ją ciągnie do nas, a nie jest to zjawisko rzad-kie i mało prawdopodobne, mamy wielką szansę dać sobie radę. 
   Trudno, nic na to nie poradzimy, koegzystencja płci zasadza się na uczuciu. Kochamy ją i z samej miłości przetrzymujemy wszystko. Mężczyźni, którzy z zasady kochają kobiety, w ogóle wytrzymują z nimi znacznie łatwiej. Mężczyźni z wysoko rozwiniętym poczuciem humoru nie widzą w kobietach żadnego problemu, a wręcz przeciwnie, samą przyjemność i rozrywkę. Jakieś zalety samemu też należyprezentować. 

    Fakt bycia mężczyzną może nie wystarczyć Wysoce pocieszająca jest myśl, że trwa to wszystko już od tysiącleci i nieźle się trzyma. Nie my pierwsi się męczymy, wielu innych przed nami miało te same kłopoty, poczynając od Adama i Ewy. Przykład może nie najszczęśliwiej dobrany, ta cholerna Ewa ze swoim jabłkiem... A ciekawe, swoją drogą,  jakiej płci był wąż. . . ?

Kobiety zostały stworzone dla mężczyzn. Kobiety kochają słowa. ţ Kobiety nie lubią jak mężczyźni leżą. Kobiety uwielbiają wydawać pieniądze. Zdarza się niekiedy, że wydają własne. Chętniej jednak wydają nasze. ţ Kobiety uwielbiają być zdobywane i zaniedbywanie tego obowiązku ma katastrofalne skutki.

Joanna Chmielewska

KONIEC

